<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="en-US">
<head>
  <meta charset="utf-8" />
  <meta name="generator" content="pandoc" />
  <title>ch001.xhtml</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" type="text/css" href="../styles/stylesheet1.css" />
</head>
<body epub:type="bodymatter">
<section id="shreejñāneshwarī-adhyay-3-transliterated" class="level1 unnumbered">
<h1 class="unnumbered">ShreeJñāneshwarī Adhyay 3 Transliterated</h1>
<p>|| ShreeJñāneshwarī ||</p>
<p>Adhyāya 3 rā</p>
<p>Arjuna uvācha - Jyāyasī chetkarmaṇaste matā buddhirJanārdan | tatkiṁ(ṅ) karmaṇi ghore māṁ(n) niyojayasi Keshav || Bha.Gī.3.1 ||</p>
<p>[Arjuna uvācha-jyāyasīti] Maga āikā Arjune mhaṇitale | devā tumhī je vākya bolile | te myā nike parisile | krupānidhī || Jñāne.3.1 || Tetha karma āṇi kartā | urechinā pāhatā | aise mata tuĵhe Shreeanaṅtā | nishchita ĵarī || Jñāne.3.2 || [Taditi] Tarī māte kevī Shreeharī | mhaṇasī Pārthā saṅgrama karī | iye lājasī nā mahāghorī | karmī sutā || Jñāne.3.3 || Hā gā karma tūchi asheṣha | nirākarisī niḥsheṣha | tarī majakaravī he hiṁsaka | kā karavisī || Jñāne.3.4 || Tarī hechi vichārī ShreeHruṣhīkeshā | tū māna nedisī karmaleshā | āṇi yesaṇī he hiṁsā | karavīta āhāsī || Jñāne.3.5 ||</p>
<p>Vyāmishreṇeva vākyena buddhiṁ mohayasīva me | tadekaṁ vada nishchitya yena shreyo’hamāpnuyām || Bha.Gī.3.2 ||</p>
<p>[Vyāmishreṇeti] Devā tuvāṅchi aise bolāve | tarī āmhī neṇatī kāya karāve | ātā saṁpale mhaṇo pā āghave | vivekāche || Jñāne.3.6 || Hā gā upadesha ĵarī aisā | tarī apabhraṅsha to kaisā | ātā puralā āmhā dhivasā | ātmabodhāchā || Jñāne.3.7 || Vaidya pathya vārūni jāye | maga ĵarī āpaṇachi viṣha suye | tarī rogiyā kaiseni jiye | sāṅge maĵa || Jñāne.3.8 || Jaise āṅdhaḷe suije avhāṅṭā | kā mājavaṇa dīje markaṭā | taisā upadesha hā gomaṭā | voḍhavalā āmhā || Jñāne.3.9 || Mī ādhīṅchi kāhī neṇe | varī kavaḷilo mohe yeṇe | ShreeKriṣhṇā viveka yākāraṇe | pusilā tuĵa || Jñāne.3.10 || Tava tujhī ekeka navāī | etha upadeshā-māji govāī | tarī anusaraliyā kāī | aise kīje || Jñāne.3.11 || Āmhī tanumanajīve | tujhiyā bolā voṭhaṅgāve | āṇi tuvāṅchi aise karāve | tarī sarale mhaṇe || Jñāne.3.12 || Ātā aisiyāparī bodhisī | tarī nike āmhā karisī | etha jñānāchī āsa kāyasī | Arjun mhaṇe || Jñāne.3.13 || Tarī ye jāṇiveche kīra sarale | [buddhiṁ mohayasīva me] parī āṇīka eka ase ĵāhale | je thite ḍahuḷale | mānasa māĵhe || Jñāne.3.14 || Tevīṅchi ShreeKriṣhṇā he tuĵhe | charitra kāhī neṇije | ĵarī chitta pāhasī māĵhe | yeṇe miṣhe || Jñāne.3.15 || Nā tarī jhakavīta āhāsī māte | kī tattwachi kathisī dhwanite | he avagamitā nirute | ĵāṇavenā || Jñāne.3.16 || [Tadekaṁ vada nishchitya] Mhaṇoni āike devā | hā bhāvārtha ātā na bolāvā | maĵa viveka sāṅgāvā | marhāṭā jī || Jñāne.3.17 || Mī atyaṅta jaḍa ase | parī aisāhī nike pariyese | ShreeKriṣhṇā bolāve tuvā taise | ekaniṣhṭha || Jñāne.3.18 || Dekhe rogāte jiṇāve | auṣhadha tarī deyāve | parī te ati ruchya vhāve | madhura jaise || Jñāne.3.19 || Taise sakaḷārthabharita | tattwa sāṅgāve uchita | [yena shreyo’hamāpnuyām] parī bodhe māĵhe chitta | jayāparī || Jñāne.3.20 || Devā tuĵaaisā nijaguru | āji ārtī dhaṇī kā na karū | etha bhīḍa kavaṇāchī dharū | tū māya āmuchī || Jñāne.3.21 || Hā gā kāmadhenūche dubhate | daive ĵāhale āpaite | tarī kāmanechī kā tethe | vāṇī kīje || Jñāne.3.22 || Ĵarī chiṅtāmaṇī hātā chaḍhe | tarī vāṅchchheche kavaṇa sāṅkaḍe | kā āpuleni suravāḍe | ichchhāve nā || Jñāne.3.23 || Dekhe amrutasiṅdhūte ṭhākāve | maga tāhānāchi ĵarī phuṭāve | tarī sāyāsa kā karāve | māgīla te || Jñāne.3.24 || Taisā janmāṅtarī bahutī | upāsitā Shreekamaḷāpatī | to tū daive āji hātī | ĵāhalāsi ĵarī || Jñāne.3.25 || Tarī āpuleyā savesā | kā na māgāvāsi pareshā | devā sukāḷa hā mānasā | pāhalā ase || Jñāne.3.26 || Dekhe sakaḷārtīche jiyāle | āji puṇya yashāsi āle | he manoratha ĵāhāle | vijayī māĵhe || Jñāne.3.27 || Jī jī paramamaṅgaḷadhāmā | sakaḷadevadevottamā | tū swādhīna āji āmhā | mhaṇaūniyā || Jñāne.3.28 || Jaise mātechyā ṭhāyī | apatyā anavasara nāhī | stanyālāgūni pāhī | jiyāparī || Jñāne.3.29 || Taise devā tūte | pusijatase āvaḍe te | āpuleni ārte | krupānidhi || Jñāne.3.30 || Tarī pāratrikī hita | āṇi ācharitā tarī uchita | te sāṅge eka nishchita | Pārth mhaṇe || Jñāne.3.31 ||</p>
<p>Shrībhagavānuvācha - loke’smindwividhā niṣhṭhā purā proktā mayānagha | jñānayogena sāṅgkhyānāṁ(ṅ) karmayogena yoginām || Bha.Gī.3.3 ||</p>
<p>[Purā proktā mayānagha] Yā bolā Shreeachyuta | mhaṇata ase vismita | Arjunā hā dhwanita | abhiprāvo || Jñāne.3.32 || Je buddhiyoga sāṅgatā | sāṅkhyamatasaṁsthā | prakaṭilī swabhāvatā | prasaṅge āmhī || Jñāne.3.33 || To uddesha tū neṇasīchi | mhaṇoni shiṇalāsi vāyāṅchi | tarī ātā ĵāṇe mīchi | ukta donhī || Jñāne.3.34 || Avadhārī vīrashreṣhṭhā | [loke’smindwividhā niṣhṭhā] ye lokī yā donī niṣhṭhā | majachipāsūni pragaṭā | anādisiddhā || Jñāne.3.35 || [Jñānayogena sāṅgkhyānāṁ] Eka jñānayoga mhaṇije | ĵo sāṅkhyī anuṣhṭhije | jetha voḷakhīsave pāvije | tadrūpatā || Jñāne.3.36 || [Karmayogena yoginām] Eka karmayoga ĵāṇa | jetha sādhakajana nipuṇa | hoūniyā nirvāṇa | pāvatī veḷe || Jñāne.3.37 || He mārga tarī donī | parī ekavaṭatī nidānī | jaisī siddhasādhyabhojanī | trupti eka || Jñāne.3.38 || Kā pūrvāpara saritā | bhinna disatī vāhatā | maga siṅdhūmiḷaṇī aikyatā | pāvatī shekhī || Jñāne.3.39 || Taisī donīṁhī mate | sūchitī ekā kāraṇāte | parī upāsti te yogyate- | ādhīna ase || Jñāne.3.40 || Dekhe utplavanāsarisā | pakṣhī phaḷāsi jhoṅbe jaisā | sāṅge nara kevi taisā | pāve vegā || Jñāne.3.41 || To haḷū haḷū ḍhāḷeṅḍhāḷe | ketuleni eke veḷe | mārgācheni baḷe | nishchita ṭhākī || Jñāne.3.42 || Taise dekha pā vihaṅgamamate | adhiṣhṭhūni jñānāte | sāṅkhya sadya mokṣhāte | ākaḷitī || Jñāne.3.43 || Yera yogiye karmādhāre | vihitechi nijāchāre | pūrṇatā avasare | pāvate hotī || Jñāne.3.44 ||</p>
<p>Na karmaṇāmanārambhānnaiṣhkarmyaṁ puruṣho’shnute | na cha saṁ(n)nyasanādeva siddhiṁ samadhigachchhati || Bha.Gī.3.4 ||</p>
<p>[Na karmaṇāmanārambhāt] Vāṅchoni karmāraṁbha uchita | na karitā siddhavata | karmahīnā nishchita | hoije nā || Jñāne.3.45 || Kī prāptakarma sāṅḍijee | yetuleni naiṣhkarmya hoije | he Arjunā vāyā bolije | mūrkhapaṇe || Jñāne.3.46 || [Siddhiṁ samadhigachchhati] Sāṅge pailatīrā jāve | aise vyasana kā jetha pāve | tetha nāvete tyajāve | ghaḍe kevī || Jñāne.3.47 || [Ashnute] Nā tarī trupti ichchhije | tarī kaiseni pāka na kīje | kī siddhahī na sevije | kevī sāṅge || Jñāne.3.48 || Jaṅva nirārtatā nāhī | tava vyāpāra ase pāhī | maga saṅtuṣhṭīchyā ṭhāyī | kuṅṭhe sahaĵe || Jñāne.3.49 || [Naiṣhkarmyaṁ puruṣhaḥ] Mhaṇoni āike Pārthā | jayā naiṣhkarmyapadī āsthā | tayā uchita karma sarvathā | tyājya nohe || Jñāne.3.50 || [Na cha saṁ(n)nyasanādeva] Āṇi āpulāliye chāḍe | āpādile he māṅḍe | kī tyajile karma sāṅḍe | aise āhe || Jñāne.3.51 || He vāyāṅchi sairā bolije | ukala tarī dekhoni pāhije | parī tyajitā karma na tyaje | nibhrāṅta mānī || Jñāne.3.52 ||</p>
<p>Na hi kashchitkṣhaṇamapi jātu tiṣhṭhatyakarmakrut | kāryate hyavashaḥ(kh) karma sarvaḥ(ph) prakrutijairguṇaiḥ(hi) || Bha.Gī.3.5 ||</p>
<p>[Prakrutijairguṇaiḥ(hi)] Ĵava prakrutīche adhiṣhṭhāna | tava sāṅḍī māṅḍī he ajñāna | je cheṣhṭā te guṇādhīna | āpaisī ase || Jñāne.3.53 || [Kāryate hyavashaḥ(kh) karma sarvaḥ] Dekhe vihita karma jetule | te sagaḷe ĵarī vosaṅḍile | tarī swabhāva kāya nimāle | iṅdriyāṅche || Jñāne.3.54 || Sāṅge shravaṇī aikāve ṭhele | kī netrīṅche teja gele | he nāsāraṅdhra buĵhāle | parimaḷa neghe || Jñāne.3.55 || Nā tarī prāṇāpānagati | kī nirvikalpa ĵāhalī mati | kī kṣhudhātruṣhādi ārti | khuṅṭaliyā || Jñāne.3.56 || He swapnāvabodha ṭhele | kī charaṇa chālo visarale | he aso kāya nimāle | janmamrutyū || Jñāne.3.57 || He na ṭhakechi ĵarī kāhī | tarī sāṅḍile te kāyī | mhaṇoni karmatyāga nāhī | prakrutimaṅtā || Jñāne.3.58 || Karma parādhīnapaṇe | nipajata ase prakrutiguṇe | yerī dharī mokalī aṅtaḥkaraṇe | vāhije vāyā || Jñāne.3.59 || Dekhe rathī ārūḍhije | maga ĵarī nishchaḷa baisije | tarī chaḷa hoūni hiṅḍije | parataṅtrā || Jñāne.3.60 || Kā uĉhalile vāyuvashe | chaḷe shuṣhka patra jaise | nicheṣhṭa ākāshe | paribhrame || Jñāne.3.61 || [Nahītyardhaṁ] Taise prakrutiādhāre | karmeṅdriyavikāre | niṣhkarmahī vyāpāre | niraṅtara || Jñāne.3.62 || Mhaṇaūni saṅga ĵava prakrutīchā | tava tyāga na ghaḍe karmāchā | aisiyāhī karū mhaṇatī tayāṅchā | āgrahachi ure || Jñāne.3.63 ||</p>
<p>Karmendriyāṇi saṁyamya ya āste manasā smaran | indriyārthānvimūḍhātmā mithyāĉhāraḥ(s) sa uchyate || Bha.Gī.3.6 ||</p>
<p>[Karmendriyāṇi saṁyamya] Je uchita karma sāṅḍitī | maga naiṣhkarmya ho pāhatī | parī karmeṅdriyapravruttī | nirodhunī || Jñāne.3.64 || [Ya āste manasā smaran] Tayā karmatyāga na ghaḍe | je kartavya manī sāpaḍe | [mithyāĉhāraḥ(s) sa uchyate] varī naṭatī te phuḍe | daridra ĵāṇa || Jñāne.3.65 || [Indriyārthān vimūḍhātmā] Aise te Pārthā | viṣhayāsakta sarvathā | voḷakhāve tattwatā | bhrāṅti nāhī || Jñāne.3.66 || Ātā deī avadhāna | prasaṅge tuĵa sāṅgena | yā nairāshyāche chinha | dhanurdharā || Jñāne.3.67 ||</p>
<p>Yastwindriyāṇi manasā niyamyārabhate’rjuna | karmendriyaiḥ(kh) karmayogamasaktaḥ(s) sa vishiṣhyate || Bha.Gī.3.7 ||</p>
<p>[Yastwiti] Ĵo aṅtarī druḍha | paramātmarūpī gūḍha | bāhya tarī rūḍha | laukika jaisā || Jñāne.3.68 || To iṅdriyā ājñā na karī | viṣhayāṅche bhaya na dharī | prāpta karma nāvherī | uchita je je || Jñāne.3.69 || [Karmeṁ(n)driyaiḥ(kh) karmayogam] To karmeṅdriye karmī | rāhaṭatā tarī na niyamī | parī tethiṅcheni ūrmī | jhāṅkoḷenā || Jñāne.3.70 || [Asaktaḥ] To kāmanāmātre na ghepe | mohamaḷe na liṁpe | jaise jaḷī jaḷe na shiṁpe | padmapatra || Jñāne.3.71 || Taisā saṁsargāmāji ase | sakaḷāṅsārikhā dise | jaise toyasaṅge ābhāse | Bhānubiṁba || Jñāne.3.72 || [Sa vishiṣhyate] Taise sāmānyatwe pāhije | tarī sādhāraṇachi dekhije | yeravī nirdhāritā neṇije | soya jayāchī || Jñāne.3.73 || Aishā chinhī chinhita | dekhasī tochi mukta | āshāpāsharahita | voḷakha pā || Jñāne.3.74 || Arjunā tochi yogī | visheṣhije ĵo jagī | mhaṇoni aisā hoya yālāgī | mhaṇipe tūte || Jñāne.3.75 || Tū mānasā niyama karī | nishchaḷa hoye aṅtarī | maga karmeṅdriye vyāpārī | vartatu sukhe || Jñāne.3.76 ||</p>
<p>Niyataṁ(ṅ) kuru karma twaṁ(ṅ) karma jyāyo hyakarmaṇaḥ | sharīrayātrāpi cha te na prasiddhyedakarmaṇaḥ || Bha.Gī.3.8 ||</p>
<p>[Sharīreti] Mhaṇoni naiṣhkarmya hoāve | tarī etha te na saṁbhave | āṇi niṣhiddha kevī rāhāṭāve | vichārī pā || Jñāne.3.77 || [Niyataṁ(ṅ) kuru karma twaṁ] Mhaṇoni je je uchita | āṇi avasareṅkarūni prāpta | [muktasaṅggaḥ(s) samāchara iti uttarashlokasthaṁ] te karma heturahita | āchare tū || Jñāne.3.78 || [Karma jyāyo hyakarmaṇaḥ] Pārthā āṇikahī eka | neṇasī tū he kavatika | je aise karmamochaka | āpaise ase || Jñāne.3.79 || Dekhe anukramādhāre | swadharma ĵo āchare | to mokṣha teṇe vyāpāre | nishchita pāve || Jñāne.3.80 ||</p>
<p>Yajñārthātkarmaṇo’nyatra loko’yaṁ(ṅ) karmabandhanaḥ | tadarthaṁ(ṅ) karma Kaunteya muktasaṅggaḥ(s) samāchara || Bha.Gī.3.9 ||</p>
<p>[Yajñārthātkarmaṇaḥ] Swadharma ĵo bāpā | tochi nityayajña ĵāṇa pā | mhaṇoni vartatā tetha pāpā | saṅchāra nāhī || Jñāne.3.81 || [Anyatra] Hā nijadharma jai sāṅḍe | āṇi kukarmī rati ghaḍe | taiṅchi baṅdha paḍe | sāṁsārika || Jñāne.3.82 || [Tadarthamiti] Mhaṇoni swadharmānuṣhṭhāna | te akhaṅḍa yajña yājana | ĵo karī tayā baṅdhana | kaṅhīṅcha na ghaḍe || Jñāne.3.83 || [Loko’yaṁ(ṅ) karmabandhanaḥ] Hā loka karme bāṅdhilā | ĵo parataṅtrā bhulalā | to nityayajñāte chukalā | mhaṇoniyā || Jñāne.3.84 || Ātā yechi viṣhayī Pārthā | tuĵa sāṅgena eka mī kathā | jai sruṣhṭyādi saṁsthā | brahmene kelī || Jñāne.3.85 ||</p>
<p>Sahayajñāḥ(ph) prajāḥ(s) sruṣhṭvā purovācha prajāpatiḥ(hi) | aneena prasaviṣhyadhwameṣha vo’stwiṣhṭakāmadhuk || Bha.Gī.3.10 ||</p>
<p>[Sahayajñāḥ(ph) prajāḥ(s) sruṣhṭvā] Tai nityayāgasāhite | srujilī bhūte samaste | parī neṇatīchi tiye yajñāte | sūkṣhma mhaṇaunī || Jñāne.3.86 || [Purovācha prajāpatiḥ(hi)] Te veḷī prajī vinavilā Brahmā | devā kāya āshrayo etha āmhā | tava mhaṇe to kamaḷajanmā | bhūtāṁprati || Jñāne.3.87 || [Anena prasaviṣhyadhwaṁ] Tumhā varṇavisheṣhavashe | āmhī hā swadharma vihilā ase | [eṣha vo’stwiṣhṭakāmadhuk] yāte upāsā maga āpaise | puratī kāma || Jñāne.3.88 || [Ayaṁ bhāvaḥ] Tumhī vrata niyama na karāve | sharīrāte na pīḍāve | dūri keṅhī na vachāve | tīrthāṅsi gā || Jñāne.3.89 || Yogādike sādhane | sākāṅkṣha ārādhane | maṅtrayaṅtravidhāne | jhaṇī karā || Jñāne.3.90 || Devatāṅtarā na bhajāve | he sarvathā kāhī na karāve | tumhī swadharmayajñī yajāve | anāyāse || Jñāne.3.91 || Ahetuke chitte | anuṣhṭhā pā yāte | pativratā patīte | jiyāparī || Jñāne.3.92 || Taisā swadharmarūpa makha | hāchi sevya tumhā eka | aisee satyalokanāyaka | bolatā ĵāhalā || Jñāne.3.93 || Dekhā swadharmāte bhajāla | tarī Kāmadhenu hā hoīla | maga prajā ho na sāṅḍīla | tumate kadā || Jñāne.3.94 ||</p>
<p>Devānbhāvayatānena te devā bhāvayantu vaḥ | parasparaṁ bhāvayantaḥ(sh) shreyaḥ(ph) paramavāpsyatha || Bha.Gī.3.95 ||</p>
<p>[Devāniti] Jai yeṇeṅkarūni samastā | paritoṣha hoīla devatā | maga te tumhā īpsitā | arthāṅte detī || Jñāne.3.95 || Yā swadharmapūjā pūjitā | devatāgaṇā samastā | yogakṣhema nishchitā | karitī tumachā || Jñāne.3.96 || [Parasparaṁ bhāvayantaḥ] Tumhī devāṅte bhajāla | deva tumhā tuṣhṭatīla | aisī paraspare ghaḍela | prīti jetha || Jñāne.3.97 || [Shreyaḥ(ph) paramavāpsyatha] Tetha tumhī je karū mhaṇāla | te āpaise siddhī jāīla | vāṅchchhitahī purela | mānasīṅche || Jñāne.3.98 || Vāchāsiddhī pāvāla | ājñāpaka hoāla | mhaṇiye tumate māgatīla | mahārhuddhi || Jñāne.3.99 || Jaise rhutupatīche dwāra | vanashrī niraṅtara | voḷage phaḷabhāra | lāvaṇyeṁsī || Jñāne.3.100 ||</p>
<p>Iṣhṭānbhogānhi vo devā dāsyante yajñabhāvitāḥ(hā) | tairdattānapradāyaibhyo yo bhuṅgkte stena eva saḥ || Bha.Gī.3.12 ||</p>
<p>[Iṣhṭāniti] Taise sarva sukheṁsahita | daivachi mūrtimaṅta | yeīla dekhā kāḍhata | tumhāṁpāṭhī || Jñāne.3.101 || Aise samasta bhogabharita | hoāla tumhī anārta | ĵarī swadharmaikanirata | vartāla bāpā || Jñāne.3.102 || [Tairdattānapradāyaibhyo] Kī jāliyā sakaḷa saṁpadā | ĵo anusarela iṅdriyamadā | lubdha hoūniyā swādā | viṣhayāṅchiyā || Jñāne.3.103 || Tihī yajñabhāvitī surī | je he saṅpatti didhalī purī | tayā swadharmī sarveshwarī | na bhajela ĵo || Jñāne.3.104 || Agnimukhī havana | na karīla devatāpūjana | prāptaveḷe bhojana | brāmhaṇāche || Jñāne.3.105 || Vimukha hoīla gurubhaktī | ādara na karīla atithī | saṅtoṣha nedīla jñātī | āpuliye || Jñāne.3.106 || [Yo bhuṅgkte] Aisā swadharmakriyārahita | āthilepaṇe garvita | kevaḷa bhogāsakta | hoīla ĵo || Jñāne.3.107 || [Stena eva saḥ] Tayā maga apāvo thora āhe | jeṇe te hātīṅche sakaḷa jāye | dekhā prāptahī na lāhe | bhoga bhogū || Jñāne.3.108 || Jaise gatāyusharīrī | chaitanya vāsa na karī | kā nirdaivāchyā gharī | saṅpatti jaisī || Jñāne.3.109 || Taisā swadharma ĵarī lopalā | tarī sarva sukhāchā thārā moḍalā | jaisā dīpāsave harapalā | prakāsha ĵāya || Jñāne.3.110 || Taisī nijavrutti jetha sāṅḍe | tetha swataṅtrate vastī na ghaḍe | āikā prajā ho phuḍe | viraṅchi mhaṇe || Jñāne.3.111 || Mhaṇaūni swadharma ĵo sāṅḍīla | tayāte kāḷa daṅḍīla | chora mhaṇūni harīla | sarvaswa tayāche || Jñāne.3.112 || [Ayaṁ bhāvaḥ] Maga sakaḷa doṣha bhavate | giṅvasoni ghetī tayāte | rātrisamayī shmashānāte | bhūte jaisī || Jñāne.3.113 || Taisī tribhuvanīṅchī duḥkhe | āṇi nānāvidhe pātake | dainyajāta tituke | tethechi vase || Jñāne.3.114 || Aise hoya tayā unmattā | maga na suṭe bāpā rudatā | kalpāṅtīhī sarvathā | prāṇigaṇa ho || Jñāne.3.115 || Mhaṇaūni nijavrutti he na sāṅḍāvī | iṅdriye baraḷo nedāvī | aise prajāṅte shikavī | chaturānana || Jñāne.3.116 || Jaise jaḷacharā jaḷa sāṅḍe | maga tatkṣhaṇī maraṇa māṅḍe | hā swadharma teṇe pāḍe | visaṅbo naye || Jñāne.3.117 || Mhaṇoni tumhī samastī | āpulāliyā karmī uchitī | nirata vhāve puḍhatapuḍhatī | mhaṇipata ase || Jñāne.3.118 ||</p>
<p>Yajñashiṣhṭāshinaḥ(s) santo muchyante sarvakilbiṣhaiḥ(hi) | bhuñjate te twaghaṁ pāpā ye pachantyātmakāraṇāt || Bha.Gī.3.13 ||</p>
<p>[Yajñashiṣhṭāshinaḥ(s) santo] Dekhā vihitakriyāvidhi | nirhetukā buddhi | ĵo asatiye samruddhi | viniyoga karī || Jñāne.3.119 || Guru gotra agni pūjī | avasarī bhaje dwijī | nimittādikī yajī | pitaroddeshe || Jñāne.3.120 || Yā yajñakriyā uchitā | yajñeṁsī havana karitā | hutasheṣha swabhāvatā | ure je je || Jñāne.3.121 || Te sukhe āpule gharī | kuṭuṁbeṁsī bhojana karī | [muchyante sarvakilbiṣhaiḥ(hi)] kī bhogyachi te nivārī | kalmaṣhāte || Jñāne.3.122 || Te yajñāvashiṣhṭa bhogī | mhaṇoni sāṅḍije to aghī | jayāparī mahārogī | amrutasevanī || Jñāne.3.123 || Kī tattwaniṣhṭha jaisā | nāgave bhrāṅtileshā | to sheṣhabhogī taisā | nākaḷe doṣhā || Jñāne.3.124 || Mhaṇoni swadharme je arje | te swadharmeṅchi viniyogije | maga ure te bhogije | saṅtoṣheṁsī || Jñāne.3.125 || Heṁvāṅchūni Pārthā | rāhāṭo naye anyathā | aisī ādya he kathā | Shreemurāri sāṅge || Jñāne.3.126 || [Bhuñjate te twaghaṁ pāpā] Je dehachi āpaṇape mānitī | āṇi viṣhayāte bhogya mhaṇatī | yāparate na smaratī | āṇika kāhī || Jñāne.3.127 || He yajñopakaraṇa sakaḷa | neṇatasāte baraḷa | ahaṅbuddhī kevaḷa | bhogū pāhatī || Jñāne.3.128 || Iṅdriyaruchī-sārikhe | karavitī pāka nike | te pāpiye pātake | sevitī ĵāṇa || Jñāne.3.129 || He saṁpattijāta āghave | havanadravya mānāve | maga swadharmayajñe arpāve | ādipuruṣhī || Jñāne.3.130 || [Ye pachantyātmakāraṇāt] He sāṅḍoniyā mūrkha | āpaṇapeyālāgī dekha | nipajavitī pāka | nānāvidha || Jñāne.3.131 || Jihī yajña siddhī jāye | pareshā toṣha hoye | te he sāmānya anna na hoye | mhaṇoniyā || Jñāne.3.132 || He na mhaṇāve sādhāraṇa | anna brahmarūpa ĵāṇa | he jīvanahetu kāraṇa | vishwā yayā || Jñāne.3.133 ||</p>
<p>Annādbhavanti bhūtāni parjanyādannasambhavaḥ | yajñādbhavati parjanyo yajñaḥ(kh) karmasamudbhavaḥ || Bha.Gī.3.14 ||</p>
<p>[Annāditi] Annāstava bhūte | praroha pāvatī samaste | maga parjanya yā annāte | sarvatra prasave || Jñāne.3.134 || [Yajñāditi] Tayā parjanyā yajñī janma | yajñāte prakaṭī karma | -</p>
<p>Karma brahmodbhavaṁ viddhi brahmākṣharasamudbhavam | tasmātsarvagataṁ brahma nityaṁ yajñe pratiṣhṭhitam || Bha.Gī.3.15 ||</p>
<p>[Karma brahmodbhavaṁ viddhi] Karmāsi ādi brahma | vedarūpa || Jñāne.3.135 || [Brahmākṣharasamudbhavaṁ] Maga vedāṅte parātpara | prasavatase akṣhara | [tasmāditi] mhaṇaūni he charāchara | brahmabaddha || Jñāne.3.136 || Parī karmāchiye mūrti | yajñī adhivāsa shruti | aike Subhadrāpati | akhaṅḍa gā || Jñāne.3.137 ||</p>
<p>Evaṁ pravartitaṁ(ñ) chakraṁ(n) nānuvartayatīha yaḥ | aghāyurindriyārāmo moghaṁ Pārth sa jīvati || Bha.Gī.3.16 ||</p>
<p>[Evaṁ pravartitaṁ(ñ) chakraṁ] Aisī he ādi paraṁparā | saṅkṣhepe tuĵa dhanurdharā | sāṅgītalī yā adhwarā- | lāgūniyā || Jñāne.3.138 || [Nānuvartayatīha yaḥ] Mhaṇūni samūḷa hā uchitu | swadharmarūpa kratu | nānuṣhṭhī ĵo mattu | lokī iye || Jñāne.3.139 || [Aghāyurindriyārāmaḥ] To pātakāṅchī rāshī | ĵāṇa bhāra bhūmīsī | ĵo kukarme iṅdriyāṁsī | upegā gelā || Jñāne.3.140 || [Moghaṁ Pārth sa jīvati] Te janmakarma sakaḷa | Arjunā ati niṣhphaḷa | jaise kī abhrapaṭaḷa | akāḷīṅche || Jñāne.3.141 || Kā gaḷā stana ajeche | taise jiyāle dekhe tayāche | jayā anuṣhṭhāna swadharmāche | ghaḍechi nā || Jñāne.3.142 || [Ayaṁ bhāvaḥ] Mhaṇoni aike Pāṅḍavā | hā swadharma kavaṇe na saṅḍāvā | sarvabhāve bhajāvā | hāchi eka || Jñāne.3.143 || Hā gā sharīra ĵarī ĵāhale | tarī kartavya voghe āle | maga uchita kā āpale | vosaṅḍāve || Jñāne.3.144 || Parisa pā savyasāchī | mūrti lāhoni dehāchī | khaṅtī karitī karmāchī | te gāṅvaḍhe gā || Jñāne.3.145 ||</p>
<p>Yastwātmaratireva syādātmatruptashcha mānavaḥ | ātmanyeva cha saṁ(n)tuṣhṭastasya kāryaṁ(n) na vidyate || Bha.Gī.3.17 ||</p>
<p>[Yastwiti] Dekhe asateni dehadharme | etha tochi eka na liṅpe karme | ĵo akhaṅḍita rame | āpaṇape || Jñāne.3.146 || [Ātmanīti] Je to ātmabodhe toṣhalā | tarī krutakārya dekha ĵāhalā | mhaṇoni sahaja sāṅḍavalā | karmasaṅgā || Jñāne.3.147 ||</p>
<p>Naiva tasya krutenārtho nākruteneha kashchana | na chāsya sarvabhūteṣhu kashchidarthavyapāshrayaḥ || Bha.Gī.3.18 ||</p>
<p>[Naiva tasyetyardhaṁ] Trupti jāliyā jaisī | sādhane saratī āpaisī | dekhe ātmatuṣhṭī taisī | karme nāhī || Jñāne.3.148 || [Na chetyuttarārdhaṁ] Ĵavavarī Arjunā | to bodha bheṭenā manā | tavachi yā sādhanā | bhajāve lāge || Jñāne.3.149 ||</p>
<p>Tasmādasaktaḥ(s) satataṁ(ṅ) kāryaṁ(ṅ) karma samāchara | asakto hyācharankarma paramāpnoti pūruṣhaḥ || Bha.Gī.3.19 ||</p>
<p>[Tasmāditi] Mhaṇaūni tū niyata | sakaḷa kāmanārahita | hoūniyā uchita | swadharme rāhāṭe || Jñāne.3.150 || [Asakta iti] Je swadharme niṣhkāmatā | anusarale Pārthā | te kaivalyapada tattwatā | pāvale jagī || Jñāne.3.151 ||</p>
<p>Karmaṇaiva hi saṁ(ñ)siddhimāsthitā janakādayaḥ | lokasaṅggrahamevāpi sampashyankartumarhasi || Bha.Gī.3.20 ||</p>
<p>[Karmaṇaiveti] Dekha pā janakādika | karmajāta ashekha | na sāṅḍitā mokṣhasukha | pāvate ĵāhale || Jñāne.3.152 || [Lokasaṅggrahamiti] Yākāraṇe Pārthā | hoāvī karmī āsthā | he āṇikāhī ekā arthā | upakārela || Jñāne.3.153 || Je ācharatā āpaṇapayā | dekhī lāgela lokā yayā | tarī chukela hā apāyā | prasaṅgechi || Jñāne.3.154 || Dekhe prāptārtha ĵāhale | je niṣhkāmatā pāvale | tayāṅhī kartavya ase urale | lokāṁlāgī || Jñāne.3.155 || Mārgī aṅdhāsarisā | puḍhe dekhaṇāhī chāle jaisā | ajñānā prakaṭāvā dharma taisā | ācharonī || Jñāne.3.156 || Hā gā aise ĵarī na kīje | tarī ajñānā kāya umaje | tihī kavaṇeparī jāṇije | mārgāte yā || Jñāne.3.157 ||</p>
<p>Yadyadācharati shreṣhṭhastattadevetaro janaḥ | sa yatpramāṇaṁ(ṅ) kurute lokastadanuvartate || Bha.Gī.3.21 ||</p>
<p>[Yadyaditi] Etha vaḍīla je je karitī | tayā nāma dharma ṭhevitī | [sa iti] techi yera anuṣhṭhitī | sāmānya sakaḷa || Jñāne.3.158 || [Chūrṇikā] He aise swabhāve | mhaṇoni karma na saṅḍāve | visheṣhe ācharāve | lāge saṅtī || Jñāne.3.159 ||</p>
<p>Na me Pārthāsti kartavyaṁ(n) triṣhu lokeṣhu kiñchana | nānavāptamavāptavyaṁ varta eva cha karmaṇi || Bha.Gī.3.22 ||</p>
<p>[Na me Pārtheti] Ātā āṇikāchiyā goṭhī | kāyashā sāṅgo kirīṭī | dekhe mīchi iye rāhāṭī | vartata ase || Jñāne.3.160 || Kāya sāṅkaḍe kāhī māte | kī kavaṇe eke ārte | āchare mī dharmāte | mhaṇasī ĵarī || Jñāne.3.161 || Tarī puratepaṇālāgī | āṇika dusarā nāhī jagī | aisī sāmagrī mājhyā āṅgī | ĵāṇasī tū || Jñāne.3.162 || [Nānavāptamiti] Mruta guruputra āṇilā | to tuvā pavāḍā dekhilā | tohī mī ugalā | karmī varte || Jñāne.3.163 ||</p>
<p>Yadi hyahaṁ(n) na varteyaṁ(ñ) jātu karmaṇyatandritaḥ | mama vartmānuvartante manuṣhyāḥ(ph) Pārth sarvashaḥ || Bha.Gī.3.23 ||</p>
<p>[Yadīti] Parī swadharmī varte kaisā | sākāṅkṣha kā hoya jaisā | tayāchi ekā uddeshā- | lāgoniyā || Jñāne.3.164 || [Mama vartmeti] Je bhūtajāta sakaḷa | ase āmhāṅādhīnachi kevaḷa | tarī na vhāve baraḷa | mhaṇoniyā || Jñāne.3.165 ||</p>
<p>Utsīdeyurime lokā na kuryāṁ(ṅ) karma chedaham | saṅgkarasya cha kartā syāmupahanyāmimāḥ(ph) prajāḥ(hā) || Bha.Gī.3.24 ||</p>
<p>[Na kuryāṁ(ṅ) karma chedahaṁ] Āmhī pūrṇakāma hounī | ĵarī ātmasthiti rāhunī | [saṅgkarasyeti] tarī prajā he kaisenī | nistarela || Jñāne.3.166 || [Utsīdeyuriti] Iṁhī āmuchī vāsa pāhāvī | maga vartatīparī jāṇāvī | te lokasthiti āghavī | nāsilī hoīla || Jñāne.3.167 || [Chūrṇikā] Mhaṇoni samartha ĵo ethee | āthilā sarvajñate | teṇe visheṣhe karmāte | tyajāve nā || Jñāne.3.168 ||</p>
<p>Saktāḥ(kh) karmaṇyavidwāṁso yathā kurvanti Bhārata | kuryādwidwāṁstathāsaktashchikīrṣhurlokasaṅggraham || Bha.Gī.3.25 ||</p>
<p>[Saktāḥ(kh) karmaṇīti] Dekhe phaḷāchiyā āshā | āchare kāmuka jaisā | [kuryādwidwāṁstathāsaktaḥ] karmī bhara hoāvā taisā | nirāshāhī || Jñāne.3.169 || [Chikīrṣhurlokasaṅggraham] Je puḍhatapuḍhatī Pārthā | he sakaḷa lokasaṁsthā | rakṣhaṇīya sarvathā | mhaṇaūniyā || Jñāne.3.170 || [Chūrṇikā] Mārgādhāre vartāve | vishwa he mohare lāvāve | alaukika nohāve | lokāṁprati || Jñāne.3.171 ||</p>
<p>Na buddhibhedaṁ(ñ) janayedajñānāṁ(ṅ) karmasaṅgginām | ĵoṣhayetsarvakarmāṇi vidwānyuktaḥ(s) samācharan || Bha.Gī.3.26 ||</p>
<p>[Na buddhibhedamiti] Je sāyāse stanya sevī | te pakvānne kevī jevī | mhaṇoni bāḷakā jaisī nedāvī | dhanurdharā || Jñāne.3.172 || Taisī karmī jayā ayogyatā | tayāṅprati naiṣhkarmyatā | na pragaṭāvī kheḷatā | ādikarunī || Jñāne.3.173 || [Ĵoṣhayediti] Tethe satkriyāchi lāvāvī | techi ekī prashaṁsāvī | niṣhkarmīṅhī dāvāvī | ācharonī || Jñāne.3.174 || Tayā lokasaṅgrahālāgī | vartatā karmasaṅgī | to karmabaṅdha āṅgī | vājela nā || Jñāne.3.175 || Jaisī bahurūpiyāṅchī rāvo rāṇī | strīpuruṣhabhāvo nāhī manī | parī lokasaṁpādaṇī | taisīcha karitī || Jñāne.3.176 ||</p>
<p>Prakruteḥ(kh) kriyamāṇāni guṇaiḥ(kh) karmāṇi sarvashaḥ | ahaṅgkāravimūḍhātmā kartāhamiti manyate || Bha.Gī.3.27 ||</p>
<p>Dekhe puḍhilāṅche vojhe | ĵarī āpulā māthā gheije | tarī sāṅge kā na dāṭije | dhanurdharā || Jñāne.3.177 || [Prakruteriti] Taisī shubhāshubhe karme | jiye nipajatī prakrutidharme | [ahamiti] tiye mūrkha matibhrame | mī kartā mhaṇe || Jñāne.3.178 || Aisā ahaṅkārārūḍha | ekadeshī mūḍha | tayā hā paramārtha gūḍha | pragaṭāvā nā || Jñāne.3.179 || He aso prastuta | sāṅgijela tuĵa hita | te Arjunā deūni chitta | avadhārī pā || Jñāne.3.180 ||</p>
<p>Tattwavittu mahābāho guṇakarmavibhāgayoḥ | guṇā guṇeṣhu vartanta iti matwā na sajjate || Bha.Gī.3.28 ||</p>
<p>[Tattwaviditi] Je tattwajñāniyāṅchyā ṭhāyī | to prakrutibhāva nāhī | jetha karmajāta pāhī | nipajata ase || Jñāne.3.181 || Te dehābhimāna sāṅḍunī | guṇakarme volāṅḍunī | [guṇā guṇeṣhu vartanta] sākṣhibhūta hounī | vartatī dehī || Jñāne.3.182 || [Iti matwā na sajjate] Mhaṇoni sharīrī ĵarī hotī | tarī karmabaṅdhā nākaḷatī | jaisā kā bhūtacheṣhṭā gabhastī | ghepavenā || Jñāne.3.183 ||</p>
<p>Prakruterguṇasammūḍhāḥ(s) sajjante guṇakarmasu | tānakrutsnavido mandānkrutsnavinna vichālayet || Bha.Gī.3.29 ||</p>
<p>[Prakruteriti] Etha karmī tochi liṁpe | ĵo guṇasaṅbhrame ghepe | prakrutīcheni āṭope | vartata ase || Jñāne.3.184 || [Tāniti] Iṅdriye guṇādhāre | rāhāṭatī nijavyāpāre | [krutsnaviditi] te parakarma balātkāre | āpādī ĵo || Jñāne.3.185 ||</p>
<p>Mayi sarvāṇi karmāṇi saṁ(n)nyasyādhyātmachetasā | nirāshīrnirmamo bhūtwā yudhyaswa vigatajvaraḥ || Bha.Gī.3.30 ||</p>
<p>[Mayīti] Tarī uchite karme āghavī | tuvā ācharoni maĵa arpāvī | parī chittavrutti vinyasāvī | ātmarūpī || Jñāne.3.186 || [Nirāshīrnirmamo bhūtwā] Āṇi he karma mī kartā | kā ācharena yā arthā | aisā abhimāna ĵhaṇe chittā | righo desī || Jñāne.3.187 || Tuvā sharīraparā nohāve | kāmanājāta sāṅḍāve | maga avasarochita bhogāve | bhoga sakaḷa || Jñāne.3.188 || [Yudhyaswa] Ātā kodaṅḍa gheūni hātī | ārūḍha pā iye rathī | deī āliṅgana vīravruttī | samādhāne || Jñāne.3.189 || Jagī kīrti rūḍhavī | swadharmāchā māna vāḍhavī | iyā bhārāpāsoni soḍavī | medinī he || Jñāne.3.190 || [Vigatajvaraḥ] Ātā Pārthā niḥshaṅka hoī | yā saṅgramā chitta deī | etha heṅvāṅchūni kāhī | bolo naye || Jñāne.3.191 ||</p>
<p>Ye me matamidaṁ(n) nityamanutiṣhṭhanti mānavāḥ(hā) | shraddhāvanto’nasūyanto muchyante te’pi karmabhiḥ(hi) || Bha.Gī.3.31 ||</p>
<p>[Ye me iti] He anuparodha mata māĵhe | jihī paramādare swīkārije | [shraddhāvanta iti] shraddhāpūrvaka anuṣhṭhije | dhanurdharā || Jñāne.3.192 || Tehī sakaḷa karmī vartata | ĵāṇa pā karmarahita | mhaṇoni he nishchita | karaṇīya gā || Jñāne.3.193 ||</p>
<p>Ye twetadabhyasūyanto nānutiṣhṭhanti me matam | sarvajñānavimūḍhāṁ(n)stānviddhi naṣhṭānachetasaḥ || Bha.Gī.3.32 ||</p>
<p>[Yetwiti] Nā tarī prakrutimaṅta hounī | iṅdriyā laḷā deunī | je he māĵhe mata avherunī | vosaṅḍitī || Jñāne.3.194 || Je sāmānyatwe lekhitī | avajñā karūni dekhitī | kā hā arthavāda mhaṇatī | vāchāḷapaṇe || Jñāne.3.195 || [Sarvajñānavimūḍhāṁstānviddhi] Te mohamadirā bhulale | viṣhayaviṣhe gherile | ajñānapaṅkī buḍāle | nibhrāṅta mānī || Jñāne.3.196 || [Naṣhṭān] Dekhe shavāchyā hātī didhale | jaise kā ratna vāyā gele | nā tarī jātyaṅdhā pāhale | pramāṇa nohe || Jñāne.3.197 || Kā chaṅdrāchā udaya jaisā | upayogā navache vāyasā | mūrkhā viveka hā taisā | ruchela nā || Jñāne.3.198 || Taise je Pārthā | vimukha yā paramārthā | tayāṁsī bhāṣhaṇa sarvathā | karāve nā || Jñāne.3.199 || [Achetasaḥ] Mhaṇoni te na mānitī | āṇi niṅdāhī karū lāgatī | sāṅge pataṅga kāya sāhātī | prakāshāte || Jñāne.3.200 || Pataṅgā dīpī āliṅgana | tetha tyāsī achuka maraṇa | tevī viṣhayācharaṇa | ātmaghātā || Jñāne.3.201 ||</p>
<p>Sadrushaṁ(ñ) cheṣhṭate swasyāḥ(ph) prakruterjñānavānapi | prakrutiṁ yānti bhūtāni nigrahaḥ(kh) kiṁ(ṅ) kariṣhyati || Bha.Gī.3.33 ||</p>
<p>[Sadrushaṁ(ñ) cheṣhṭata iti] Mhaṇoni iṅdriye eke | ĵāṇateni purukhe | lāḷāvī nā kautuke | ādikarunī || Jñāne.3.202 || Hā gā sarpeṅsī kheḷo yeīla | kī vyāghrasaṁsarga siddhi jāīla | sāṅge hālāhala jirela | seviliyā kāī || Jñāne.3.203 || Dekhe kheḷatā agni lāgalā | maga to na sāṅvare jaisā udhavalā | taisā iṅdriyā laḷā didhalā | bhalā nohe || Jñāne.3.204 || Yeravī tarī Arjunā | yā sharīrā parādhīnā | kā nānā bhogarachanā | meḷavāvī || Jñāne.3.205 || Āpaṇa sāyāseṅkarūni bahute | sakaḷahī samruddhijāte | udoasta yā dehāte | pratipāḷāve kā || Jñāne.3.206 || Sarvaswe shiṇoni ethe | ārjavāvī saṁpattijāte | teṇe swadharma sāṅḍūni dehāte | pokhāve kāī || Jñāne.3.207 || [Prakrutiṁ yānti bhūtānīti | bhāvārthaḥ] Maga he tava pāṅchameḷāvā | shekhī anusarela paṅchatwā | te veḷī kelā ke giṁvasāvā | shīṇa āpulā || Jñāne.3.208 || Mhaṇūni kevaḷa dehabharaṇa | te ĵāṇe ughaḍī nāgavaṇa | yālāgī etha aṅtaḥkaraṇa | deyāve nā || Jñāne.3.209 ||</p>
<p>Indriyasyendriyasyārthe rāgadweṣhau vyavasthitau | tayorna vashamāgachchhettau hyasya paripanthinau || Bha.Gī.3.34 ||</p>
<p>[Indriyasyeti] Yerhavī iṅdriyāṅchiyā arthā- | sārikhā viṣhaya poṣhitā | saṅtoṣha kīra chittā | āpajela || Jñāne.3.210 || Parī to saṁvachorāchā sāṅgāta | jaisā nāveka swastha | jaṅva nagarāchā prāṅta | sāṅḍijenā || Jñāne.3.211 || Bāpā viṣhayāchī madhuratā | ĵhaṇe āvaḍī upaĵe chittā | to pariṇāma vichāritā | prāṇa harī || Jñāne.3.212 || Dekhe iṅdriyī kāma ase | to lāvī sukhadurāshe | jaisā gaḷī mīna āmiṣhe | bhulavije gā || Jñāne.3.213 || Parī tayāmājī gaḷu āhe | ĵo prāṇāte gheūni jāye | to jaisā ṭhāuvā nohe | jhāṅkalepaṇe || Jñāne.3.214 || Taise abhilāṣhe yeṇe kījela | viṣhayāṅchī āshā dharijela | tarī varapaḍā hoijela | krodhānaḷā || Jñāne.3.215 || Jaisā kavaḷoniyā pāradhī | ghātechiye saṅdhī | āṇī mrugāte buddhī | sādhāvayā || Jñāne.3.216 || [Tayoriti] Etha taisīchi parī āhe | mhaṇūni saṅga hā tuĵa nohe | Pārthā donhī kāma krodha he | ghātaka ĵāṇe || Jñāne.3.217 || Mhaṇaūni hā āshrayochi na karāvā | maneṁhī āṭhavo na dharāvā | eka nijavruttīchā volāvā | nāso nedī || Jñāne.3.218 ||</p>
<p>Shreyānswadharmo viguṇaḥ(ph) paradharmātswanuṣhṭhitāt | swadharme nidhanaṁ shreyaḥ(ph) paradharmo bhayāvahaḥ || Bha.Gī.3.35 ||</p>
<p>[Shreyānswadharmo viguṇaḥ] Agā swadharma hā āpulā | ĵarī kā kaṭhiṇa ĵāhalā | tarī hāchi anuṣhṭhilā | bhalā dekhe || Jñāne.3.219 || [Paradharmātswanuṣhṭhitāt] Yeru āchāra ĵo parāvā | to dekhatā kīra baravā | parī ācharateni ācharāvā | āpulāchi || Jñāne.3.220 || Sāṅge shūdragharī āghavī | pakvānne āhāti baravī | tī dwije kevī sevāvī | durbaḷa ĵarī ĵāhalā || Jñāne.3.221 || He anuchita kaiseni kīje | agrahya kevī ichchhije | athavā ichchhileṁhī pāvije | vichārī pā || Jñāne.3.222 || Tarī lokāṅchī dhavaḷāre | dekhoniyā manohare | asatī āpulī taṇāre | moḍāvī kevī || Jñāne.3.223 || [Swadharme nidhanaṁ shreyaḥ] He aso vanitā āpulī | kurūpa ĵarī jāhālī | tarhī bhogitā techi bhalī | jiyāparī || Jñāne.3.224 || Tevī āvaḍe taisā sāṅkaḍa | ācharatā jarhī duvāḍa | tarhī swadharmachi suravāḍa | paratrīṅchā || Jñāne.3.225 || [Paradharmo bhayāvahaḥ] Hā gā sākara āṇi dūdha | he gaulye kīra prasiddha | parī krumidoṣhī viruddha | ghepe kevī || Jñāne.3.226 || Aisenihī ĵarī sevijela | tarī te āḷukīchi urela | je te pariṇāmī pathya navhela | dhanurdharā || Jñāne.3.227 || [Ayaṁ bhāvaḥ] Mhaṇoni āṇikāṅsī je vihita | āṇi āpaṇapeyā anuchita | te nācharāve ĵarī hita | vichārije || Jñāne.3.228 || Yā swadharmāte anuṣhṭhitā | veṅchu hoīla jīvitā | tohī nikā vara ubhayatā | disata ase || Jñāne.3.229 || Aise samasta surashiromaṇī | bolije jetha ShreeShāraṅggapāṇī | [Arjuna uvācha-] tetha Arjun mhaṇe vinavaṇī | ase devā || Jñāne.3.230 || He je tumhī sāṅgītale | te sakaḷa kīra myā parisile | tarī ātā pusena kāhī āpule | apekṣhita || Jñāne.3.231 ||</p>
<p>Arjuna uvācha - atha kena prayukto’yaṁ pāpaṁ(ñ) charati pūruṣhaḥ | anichchhannapi vārṣhṇeya balādiva niyojitaḥ || Bha.Gī.3.36 ||</p>
<p>[Atheti] Tarī devā he aise kaise | je jñāniyāṅchīhī sthitī bhraṅshe | mārga sāṅḍūni anārise | chālata dekho || Jñāne.3.232 || Sarvajñahī je hotī | he upāyahī ĵāṇatī | tehī paradharme vyabhicharatī | kavaṇe guṇe || Jñāne.3.233 || Bījā āṇi bhusā | aṅdha nivāḍa neṇe jaisā | nāveka dekhaṇāhī taisā | baraḷe kā pā || Jñāne.3.234 || [Anichchhanniti] Je asatā saṅga sāṅḍitī | techi saṅsarga karitā na dhātī | vanavāsīhī sevitī | janapadāte || Jñāne.3.235 || [Balādiva niyojitaḥ] Āpaṇa tarī lapatī | sarvaswe pāpa chukavitī | parī balātkāre suijatī | tayāchimājī || Jñāne.3.236 || Jayāchī jīve ghetī vivasī | techi jaḍoni ṭhāke jīveṁsī | ĉhukavitā te giṁvasī | tayātechi || Jñāne.3.237 || Aisā balātkāru eka dise | to kavaṇāchā etha āgraho ase | he bolāve Hruṣhīkeshe | Pārth mhaṇe || Jñāne.3.238 ||</p>
<p>Shrībhagavānuvācha - kāma eṣha krodha eṣha raĵoguṇasamudbhavaḥ | mahāshano mahāpāpmā viddhyenamiha vairiṇam || Bha.Gī.3.37 ||</p>
<p>[Shrībhagavānuvācha] Tava hrudayakamaḷaārāma | ĵo yogiyāṅchā niṣhkāmakāma | to mhaṇatase puruṣhottama | sāṅgena āika || Jñāne.3.239 || [Kāma eṣha krodha eṣha] Tarī he kāma krodha pāhī | jayāte krupechī sāṅṭhavaṇa nāhī | he krutāṅtāchyā ṭhāyī | mānijatī || Jñāne.3.240 || He jñānanidhīche bhujaṅga | viṣhayadarīche vāgha | bhajanamārgīṅche māṅga | māraka je || Jñāne.3.241 || He dehadurgīṅche dhoṅḍa | iṅdriyagramīṅche koṅḍa | yāṅche vyāmohādika baṅḍa | jagāvarī || Jñāne.3.242 || [Raĵoguṇasamudbhavaḥ] He raĵoguṇa mānasāche | samūḷa āsuriyeche | dhāyapaṇa yayāṅche | avidyā kele || Jñāne.3.243 || He rajāche kīra ĵāhale | parī tamāsī paḍhiyaṅte bhale | teṇe nijapada yā didhale | pramāda moha || Jñāne.3.244 || He mrutyūchyā nagarī | mānijatī nikiyāparī | je jīvitāche vairī | mhaṇaūniyā || Jñāne.3.245 || [Mahāshanaḥ] Jayāṁsi bhukeliyā āmiṣhā | he vishwa na purechi ghāṁsā | kuḷavāḍī yāṅchī āshā | chāḷīta ase || Jñāne.3.246 || Kautuke kavaḷitā muṭhī | jiye chavadā bhuvane theṅkuṭī | tiye bhrāṅti hī dhākuṭī | vālhīdulhī || Jñāne.3.247 || Je lokatrayāche bhātuke | kheḷatāṅchi khāya kavatike | tichyā dāsīpaṇācheni bike | truṣhṇā jiye || Jñāne.3.248 || He aso mohe mānije | yāte ahaṅkāre ghepe dīje | jeṇe jaga āpuliyā bhoje | nāchavīta ase || Jñāne.3.249 || [Mahāpāpmā] Jeṇe satyāĉhā bhokasā kāḍhilā | maga asatya truṇakuṭā bharilā | to daṁbha rūḍhavilā | jagī iṁhī || Jñāne.3.250 || Sādhwī shāṅti nāgavilī | maga māyā māṅgī shrruṅgārilī | tiyekaravī viṭāḷavilī | sādhuvruṅde || Jñāne.3.251 || Iṁhī vivekā trāya pheḍilī | vairāgyāchī sāla kāḍhilī | jitayā māna moḍilī | upashamāchī || Jñāne.3.252 || Iṁhī saṅtoṣhavana khāṅḍile | dhairyadurga pāḍile | ānaṅdaropa sāṅḍile | upaḍūniyā || Jñāne.3.253 || Ihī bodhāchī rope luṅchilī | sukhāchī lipihī pusilī | jivhārī āgī sūdalī | tāpatrayāchī || Jñāne.3.254 || He āṅgā tava ghaḍale | jīvīṅchi āthi jaḍale | parī nātuḍatī giṁvasale | brahmādikā || Jñāne.3.255 || He chaitanyāche shejārī | basatī jñānāchyā ekā hārī | [viddhyenamiha vairiṇam] mhaṇoni pravartatī mahāmārī | sāṅvaratī nā || Jñāne.3.256 || He jaḷeṁvīṇa buḍavitī | āgīvīṇa jāḷitī | na bolatā kavaḷitī | prāṇiyāte || Jñāne.3.257 || He shastreṁvīṇa sādhitī | doreṁvīṇa bāṅdhitī | jñāniyāsī tarī vadhitī | paija gheunī || Jñāne.3.258 || He chikhaleṁvīṇa rovitī | pāsheṅvīṇa govitī | he kavaṇāĵoge na hotī | āṅtuvaṭapaṇe || Jñāne.3.259 ||</p>
<p>Dhūmenāvriyate vahniryathādarsho malena cha | yatholbenāvruto garbhastathā tenedamāvrutam || Bha.Gī.3.38 ||</p>
<p>[Yatholbenāvruto garbhaḥ] Jaisī chaṅdanāchī muḷī | givasoni ghepe vyāḷī | nā tarī ulbāchī khoḷī | garbhasthāsī || Jñāne.3.260 || [Dhūmeneti] Kā prabhāvīṇa Bhānu | dhūmeṁvīṇa hutāshanu | jaisā darpaṇa maḷahīnu | kaṅhīṅcha nase || Jñāne.3.261 || [Tathā tenedamāvrutaṁ] Taise iṁhīṁvīṇa ekale | āmhī jñāna nāhī dekhile | jaise koṅḍeni pāṅgutale | bīja nipaje || Jñāne.3.262 ||</p>
<p>Āvrutaṁ(ñ) jñānametena jñānino nityavairiṇā | kāmarūpeṇa Kaunteya duṣhpūreṇānalena cha || Bha.Gī.3.39 ||</p>
<p>[Āvrutaṁ(ñ) jñānametena] Taise jñāna tarī shuddha | parī iṁhī ase praruddha | [jñānino nityavairiṇā] mhaṇoni te agādha | hoūni ṭhele || Jñāne.3.263 || Ādhī yāte jiṇāve | maga te jñāna pāvāve | [kāmetyardhaṁ] tava parābhavo na saṁbhave | rāgadweṣhā || Jñāne.3.264 || Yāte sādhāvayālāgī | je baḷa āṇije āṅgī | te iṅdhane jaisī āgī | sāvāvo hoya || Jñāne.3.265 ||</p>
<p>Indriyāṇi mano buddhirasyādhiṣhṭhānamuchyate | etairvimohayatyeṣha jñānamāvrutya dehinam || Bha.Gī.3.40 ||</p>
<p>[Indriyāṇītyasya spaṣhṭatwādekagītikayābhāvārthamāha] Taise upāya kījatī je je | te yāṁsīcha hotī viraje | mhaṇoni haṭiyāte jiṇije | ihīṅchi jagī || Jñāne.3.266 || [Chūrṇikā] Aisiyāhī sāṅkaḍā bolā | eka upāya āhe bhalā | to karitā ĵarī āṅgavalā | tarī sāṅgena tuĵa || Jñāne.3.267 ||</p>
<p>Tasmāttwamindriyāṇyādau niyamya bharatarṣhabha | pāpmānaṁ prajahi hyenaṁ(ñ) jñānavijñānanāshanam || Bha.Gī.3.41 ||</p>
<p>[Tasmāditi] Iyāṅchā pahilā kuruṭhā iṅdriye | ethūni pravrutti karmāte viye | [pāpmānamityardhaṁ] ādhī nirdaḷū ghālī tiye | sarvathaiva || Jñāne.3.268 ||</p>
<p>Indriyāṇi parāṇyāhurindriyebhyaḥ(ph) paraṁ manaḥ | manasastu parā buddhiryo buddheḥ(ph) paratastu saḥ || Bha.Gī.3.42 ||</p>
<p>[Indriyāṇīti spaṣhṭaṁ | manasa iti] Maga manāchī dhāva pāruṣhela | āṇi buddhīchī soḍavaṇa hoīla | itukeni thārā moḍela | yā pāpiyāṅchā || Jñāne.3.269 ||</p>
<p>Evaṁ buddheḥ(ph) paraṁ buddhwā saṁstabhyātmānamātmanā | jahi shatruṁ mahābāho kāmarūpaṁ(n) durāsadam || Bha.Gī.3.43 || Oṁ tatsaditi ShreemadBhagawadgītāsūpaniṣhatsu brahmavidyāyāṁ yogashāstre ShreeKriṣhṇārjunasaṁ(ṅ)vāde karmayogo nāma trutīyo’dhyāyaḥ || puṣhpikā ||</p>
<p>[Saṁstabhyātmānamātmanā] He aṅtarīṅhūni ĵarī phiṭale | [jahītyardhaṁ] tarī nibhrāṅta ĵāṇa nivaṭale | jaise rashmīvīṇa urale | mrugajaḷa nāhī || Jñāne.3.270 || Taise rāgadweṣha ĵarī nimāle | [evaṁ buddheḥ(ph) paraṁ buddhwā] tarī brahmīṅche swarājya āle | maga to bhogī sukha āpule | āpaṇachi || Jñāne.3.271 || Te gurushiṣhyāṅchī goṭhī | piṅḍapadāṅchī gāṅṭhī | tetha sthira rāhoni nuṭhī | kavaṇe kāḷī || Jñāne.3.272 || Aise sakaḷa siddhāṅchā rāvo | devī lakṣhmīyechā nāho | rāyā aike devadevo | bolatā ĵāhalā || Jñāne.3.273 || [Uttarādhyāyabījaṁ] Ātā punarapi to anaṅta | ādya ekī māta | sāṅgela tetha Paṅḍusuta | prashna karīla || Jñāne.3.274 || Tayā bolāchā hana pāḍa | kī rasavruttīchā nivāḍa | yeṇe shrotayā hoīla suravāḍa | shravaṇasukhāchā || Jñāne.3.275 || Jñānadevo mhaṇe nivruttīchā | chāṅga uṭhāvā karūni unmeṣhāchā | maga saṁvāda ShreehariPārthāṅchā | bhogāvā bāpā || Jñāne.3.276 ||</p>
<p>Iti ShreeJñānadevavirachitāyāṁ bhāvārthadīpikāyāṁ(n) trutīyo’dhyāyaḥ || 3 || Shloka 43, Ovyā 276.</p>
</section>
</body>
</html>
