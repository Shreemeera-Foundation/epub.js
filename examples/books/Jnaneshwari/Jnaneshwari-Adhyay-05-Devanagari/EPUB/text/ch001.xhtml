<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="en-US">
<head>
  <meta charset="utf-8" />
  <meta name="generator" content="pandoc" />
  <title>ch001.xhtml</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" type="text/css" href="../styles/stylesheet1.css" />
</head>
<body epub:type="bodymatter">
<section id="shreejñāneshwarī-adhyay-5-transliterated" class="level1 unnumbered">
<h1 class="unnumbered">ShreeJñāneshwarī Adhyay 5 Transliterated</h1>
<p>॥ श्रीज्ञानेश्वरी ॥</p>
<p>अध्याय ५ वा</p>
<p>अर्जुन उवाच - संन्यासं कर्मणां कृष्ण पुनर्योगं च शंससि । यच्छ्रेय एतयोरेकं तन्मे ब्रूहि सुनिश्चितम् ॥ भ.गी.५.१ ॥</p>
<p>[अर्जुन उवाच - संन्यासं कर्मणां कृष्ण] मग पार्थ श्रीकृष्णातें म्हणे । हांहो हें कैसें तुमचें बोलणें । एक होय तरी अंतःकरणें । विचारूं ये ॥ ज्ञाने.५.१ ॥ मागां सकळ कर्मांचा संन्यास । तुम्हींच निरोपिला होता बहुवस । [पुनर्योगं च शंससि] तरी कर्मयोगीं केवीं अतिरस । पोखीतसां पुढती ॥ ज्ञाने.५.२ ॥ ऐसें व्यर्थ हें बोलतां । आम्हां नेणतयांच्या चित्ता । आपुलिये चाडे श्रीअनंता । उमज नोहे ॥ ज्ञाने.५.३ ॥ ऐकें एकसारातें बोधिजे । तरी एकनिष्ठचि बोलिजे । हें आणिकी काय सांगिजे । तुम्हांप्रति ॥ ज्ञाने.५.४ ॥ तरी याचिलागीं तुमतें । म्यां राउळासी विनविलें होतें । जे हा परमार्थ ध्वनितें । न बोलावा ॥ ज्ञाने.५.५ ॥ परी मागील असो देवा । [यच्छ्रेय एतयोरेकमिति] आतां प्रस्तुतीं उकल देखावा । सांगें दोहींमाजि बरवा । मार्ग कवण ॥ ज्ञाने.५.६ ॥ जो परिणामींचा निर्वाळा । अचुंबित ये फळा । आणि अनुष्ठितां प्रांजळा । सावियाचि ॥ ज्ञाने.५.७ ॥ जैसें निद्रेचें सुख न मोडे । आणि मार्ग तरी बहुसाल सांडे । तैसें सुखासना सांगडें । सोहपें होय ॥ ज्ञाने.५.८ ॥ [भक्तिरहस्यं] येणें अर्जुनाचेनि बोलें । देवो मनीं रिझले । मग होईल ऐकें म्हणितलें । संतोषोनियां ॥ ज्ञाने.५.९ ॥ देखा कामधेनुऐसी माये । सदैवा जया होये । तो चंद्रही परी लाहे । खेळावया ॥ ज्ञाने.५.१० ॥ पाहें पां श्रीशंभूची प्रसन्नता । तया उपमन्यूचिया आर्ता । काय क्षीराब्धि दूधभाता । देइजेचिना ॥ ज्ञाने.५.११ ॥ तैसा औदार्याचा कुरुठा । श्रीकृष्ण आपु जाहालिया सुभटा । कां सर्व सुखाचा वसौटा । तोचि नोहावा ॥ ज्ञाने.५.१२ ॥ एथ चमत्कार कायसा । गोसावी श्रीलक्ष्मीकांता ऐसा । आतां आपुलिया सवेसा । मागावा की ॥ ज्ञाने.५.१३ ॥ म्हणोनि अर्जुनें म्हणितलें । तें हांसोनि येरें दिधलें । तेंचि सांगेन बोलिलें । काय कृष्णें ॥ ज्ञाने.५.१४ ॥</p>
<p>श्रीभगवानुवाच - संन्यासः कर्मयोगश्च निःश्रेयसकरावुभौ । तयोस्तु कर्मसंन्यासात्कर्मयोगो विशिष्यते ॥ भ.गी.५.२ ॥</p>
<p>[श्रीभगवानुवाच-संन्यास इति] तो म्हणे गा कुंतीसुता । हे संन्यास योग विचारितां । मोक्षकर तत्त्वतां । दोनीही होती ॥ ज्ञाने.५.१५ ॥ [तयोरिति] तरी जाणांनेणां सकळां । हा कर्मयोग कीर प्रांजळा । जैसी नाव स्त्रियां बाळां । तोयतरणीं ॥ ज्ञाने.५.१६ ॥ तैसें सारासार पाहिजे । तरी सोहपा हाचि देखिजे । येणें संन्यासफळ लाहिजे । अनायासें ॥ ज्ञाने.५.१७ ॥ [चूर्णिका] आतां याचिलागीं सांगेन । तुज संन्यासियाचें चिह्न । मग सहजें हे अभिन्न । जाणसी तूं ॥ ज्ञाने.५.१८ ॥</p>
<p>ज्ञेयः स नित्यसंन्यासी यो न द्वेष्टि न काङ्क्षति । निर्द्वन्द्वो हि महाबाहो सुखं बन्धात्प्रमुच्यते ॥ भ.गी.५.३ ॥</p>
<p>[न काङ्क्षति] तरी गेलियाची से न करी । न पवतां चाड न धरी । जो सुनिश्चळ अंतरीं । मेरु जैसा ॥ ज्ञाने.५.१९ ॥ [निर्द्वन्द्वो हि महाबाहो] आणि मी माझें ऐसी आठवण । विसरलें जयाचें अंतःकरण । [ज्ञेयः स नित्यसंन्यासी] पार्था तो संन्यासी जाण । निरंतर ॥ ज्ञाने.५.२० ॥ जो मनें ऐसा जाहला । संगीं तोचि सांडिला । [सुखं] म्हणोनि सुखें सुख पावला । अखंडित ॥ ज्ञाने.५.२१ ॥ आतां गृहादिक आघवें । तें कांहीं नलगे त्यजावें । जें घेतें जाहालें स्वभावें । निःसंग म्हणऊनि ॥ ज्ञाने.५.२२ ॥ [बन्धात्प्रमुच्यते] देखें अग्नि विझोनि जाये । मग जे राखोंडी केवळ होये । तैं तें कापुसें गिवसूं ये । जियापरी ॥ ज्ञाने.५.२३ ॥ तैसा असतेनि उपाधी । नाकळिजे तो कर्मबंधीं । जयाचिये बुद्धी । संकल्प नाहीं ॥ ज्ञाने.५.२४ ॥ [चूर्णिका] म्हणोनि कल्पना जैं सांडे । तैंचि गा संन्यास घडे । इयें कारणें दोनी सांगडे । संन्यास योग ॥ ज्ञाने.५.२५ ॥</p>
<p>साङ्ख्ययोगौ पृथग्बालाः प्रवदन्ति न पण्डिताः । एकमप्यास्थितः सम्यगुभयोर्विन्दते फलम् ॥ भ.गी.५.४ ॥</p>
<p>[साङ्ख्ययोगौ पृथग्बालाः प्रवदन्ति] येऱ्हवीं तरी पार्था । जे मूर्ख होती सर्वथा । ते सांख्ययोगसंस्था । जाणती केवीं ॥ ज्ञाने.५.२६ ॥ सहजें ते अज्ञान । म्हणोनि म्हणती ते भिन्न । [न पण्डिताः] येऱ्हवीं दीपाप्रति काइ आनान । प्रकाश आहाती ॥ ज्ञाने.५.२७ ॥ [एकमप्यास्थित इति] पैं सम्यक एकें अनुभवें । जिहीं देखिलें तत्त्व आघवें । दोहींतेंही ऐक्यभावें । मानिती गा ॥ ज्ञाने.५.२८ ॥</p>
<p>यत्साङ्ख्यैः प्राप्यते स्थानं तद्योगैरपि गम्यते । एकं साङ्ख्यं च योगं च यः पश्यति स पश्यति ॥ भ.गी.५.५ ॥</p>
<p>[यत्साङ्ख्यैरिति] आणि सांख्यीं जें पाविजे । तेंचि योगीं गमिजे । म्हणोनि ऐक्य दोहींतें सहजें । इयापरी ॥ ज्ञाने.५.२९ ॥ [एकमिति] देखें आकाशा आणि अवकाशा । भेद नाहीं जैसा । तैसें ऐक्य योगसंन्यासा । वोळखे जो ॥ ज्ञाने.५.३० ॥ तयासीचि जगीं पाहलें । आपणपें तेणेंचि देखिलें । जया सांख्य योग जाणवले । भेदेंविण ॥ ज्ञाने.५.३१ ॥</p>
<p>संन्यासस्तु महाबाहो दुःखमाप्तुमयोगतः । योगयुक्तो मुनिर्ब्रह्म नचिरेणाधिगच्छति ॥ भ.गी.५.६ ॥</p>
<p>[योगयुक्त इति] जो युक्तिपंथें पार्था । चढे मोक्षपर्वता । तो महासुखाचा निमथा । वहिला पावे ॥ ज्ञाने.५.३२ ॥ [संन्यासस्त्विति] येरा योगस्थिती जया सांडे । तो वायांचि गा हव्यासीं पडे । परी प्राप्ति कंहीं न घडे । संन्यासाची ॥ ज्ञाने.५.३३ ॥</p>
<p>योगयुक्तो विशुद्धात्मा विजितात्मा जितेन्द्रियः । सर्वभूतात्मभूतात्मा कुर्वन्नपि न लिप्यते ॥ भ.गी.५.७ ॥</p>
<p>[योगयुक्तो विशुद्धात्मा] जेणें भ्रांतीपासूनि हिरतलें । गुरुवाक्यें मन धुतलें । मग आत्मस्वरूपीं घातलें । रोऊनियां ॥ ज्ञाने.५.३४ ॥ जैसें समुद्रीं लवण न पडे । तंव वेगळें अल्प आवडे । मग होय सिंधूचियेवढें । मिळे तेव्हां ॥ ज्ञाने.५.३५ ॥ [विजितात्मा जितेन्द्रियः] तैसें संकल्पोनि काढिलें । जयाचें मनचि चैतन्य जाहालें । [सर्वभूतात्मभूतात्मा] तेणें एकदेशियें परी व्यापिलें । लोकत्रय ॥ ज्ञाने.५.३६ ॥ [कुर्वन्नपि न लिप्यते] आतां कर्ता कर्म करावें । हें खुंटलें तया स्वभावें । आणि करी जऱ्ही आघवें । तऱ्ही अकर्ता तो ॥ ज्ञाने.५.३७ ॥</p>
<p>नैव किञ्चित्करोमीति युक्तो मन्येत तत्त्ववित् । पश्यञ्श्रृण्वन्स्पृशञ्जिघ्रन्नश्नन्गच्छन्स्वपञ्श्वसन् ॥ भ.गी.५.८ ॥ प्रलपन्विसृजन्गृह्णन्नुन्मिषन्निमिषन्नपि । इन्द्रियाणीन्द्रियार्थेषु वर्तन्त इति धारयन् ॥ भ.गी.५.९ ॥</p>
<p>[नैव किञ्चिदिति] जे पार्था तया देहीं । मी ऐसा आठवू नाहीं । तरी कर्तृत्व कैंचें काई । उरे सांगें ॥ ज्ञाने.५.३८ ॥ ऐसे तनुत्यागेंविण । अमूर्ताचे गुण । दिसती संपूर्ण । योगयुक्तां ॥ ज्ञाने.५.३९ ॥ येऱ्हवीं आणिकांचिये परी । तोही एक शरीरी । अशेषाही व्यापारीं । वर्तत दिसे ॥ ज्ञाने.५.४० ॥ [पश्यञ्श्रृण्वन्स्पृशञ्जिघ्रन्] तोही नेत्रीं पाहे । श्रवणीं ऐकत आहे । परी तेथिंचा सर्वथा नोहे । नवल देखें ॥ ज्ञाने.५.४१ ॥ स्पर्शासि तरी जाणे । परिमळ सेवी घ्राणें । [प्रलपन्] अवसरोचित बोलणें । तयाहि आथी ॥ ज्ञाने.५.४२ ॥ [अश्नन् गृह्णन् इति पदद्वयव्याख्या] आहारातें स्वीकारी । [विसृजन्] त्यजावें तें परिहरी । [स्वपन्] निद्रेचिया अवसरीं । निदिजे सुखें ॥ ज्ञाने.५.४३ ॥ [गच्छन्] आपुलेनि इच्छावशें । तोही गा चालत दिसे । पैं सकळ कर्म ऐसें । राहाटे कीर ॥ ज्ञाने.५.४४ ॥ हें सांगों काइ एकैक । [श्वसन्] देखें श्वासोच्छ्वासादिक । [उन्मिषन्निमिषन्नपि] आणि निमिषोन्निमिष । आदिकरूनि ॥ ज्ञाने.५.४५ ॥ पार्था तयाचे ठायीं । हें आघवेंचि आथि पाहीं । परी तो कर्ता नव्हे कांहीं । प्रतीतिबळें ॥ ज्ञाने.५.४६ ॥ जैं भ्रांतिसेजे सुतला । तैं स्वप्नसुखें भुतला । मग तो ज्ञानोदयीं चेइला । म्हणोनियां ॥ ज्ञाने.५.४७ ॥</p>
<p>ब्रह्मण्याधाय कर्माणि सङ्गं त्यक्त्वा करोति यः । लिप्यते न स पापेन पद्मपत्रमिवाम्भसा ॥ भ.गी.५.१० ॥</p>
<p>[ब्रह्मण्याधाय कर्माणि] आतां अधिष्ठानसंगती । [इन्द्रियाणीन्द्रियार्थेष्विति उत्तरार्ध श्लो. ९] अशेषाही इंद्रियवृत्ती । आपुलालिया अर्थीं । वर्तत आहाती ॥ ज्ञाने.५.४८ ॥ [सङ्गं त्यक्त्वा करोति यः] दीपाचेनि प्रकाशें । गृहींचे व्यापार जैसे । देहीं कर्मजात तैसें । योगयुक्ता ॥ ज्ञाने.५.४९ ॥ तो कर्में करी सकळें । [लिप्यते नेति] परी कर्मबंधा नाकळे । जैसें न सिंपे जळीं जळें । पद्मपत्र ॥ ज्ञाने.५.५० ॥</p>
<p>कायेन मनसा बुद्ध्या केवलैरिन्द्रियैरपि । योगिनः कर्म कुर्वन्ति सङ्गं त्यक्त्वात्मशुद्धये ॥ भ.गी.५.११ ॥</p>
<p>[कायेन] देखें बुद्धीची भाष नेणिजे । मनाचा अंकुर नुदैजे । ऐसा व्यापार तो बोलिजे । शारीर गा ॥ ज्ञाने.५.५१ ॥ हेंच मराठें परियेसीं । तरी बाळकाची चेष्टा जैसी । योगिये कर्में करिती तैसीं । केवळा तनु ॥ ज्ञाने.५.५२ ॥ [मनसा] मग पांचभौतिक संचलें । जेव्हां शरीर असे निदेलें । तेथें मनचि राहाटे एकलें । स्वप्नीं जेवीं ॥ ज्ञाने.५.५३ ॥ नवल ऐकें धनुर्धरा । कैसा वासनेचा संसारा । देहा हों नेदी उजगरा । परी सुखदुःखें भोगी ॥ ज्ञाने.५.५४ ॥ इंद्रियांच्या गांवीं नेणिजे । ऐसा व्यापार जो निपजे । तो केवळ गा म्हणिजे । मानसाचा ॥ ज्ञाने.५.५५ ॥ [योगिनः कर्म कुर्वन्ति] योगिये तोही करिती । परी कर्में ते न बंधिजती । जे सांडिली आहे संगती । अहंभावाची ॥ ज्ञाने.५.५६ ॥ आतां जाहालिया भ्रमहत । जैसें पिशाचाचें चित्त । [केवलैरिन्द्रियैरपि] मग इंद्रियांचें चेष्टित । विकळ दिसे ॥ ज्ञाने.५.५७ ॥ स्वरूप तरी देखे । आळविलें आइके । शब्द बोले मुखें । परी ज्ञान नाहीं ॥ ज्ञाने.५.५८ ॥ हें असो काजेंविणें । जें जें कांहीं करणें । तें केवळ कर्म जाणें । इंद्रियांचें ॥ ज्ञाने.५.५९ ॥ [बुद्ध्या] मग सर्वत्र जें जाणतें । तें बुद्धीचें कर्म निरुतें । वोळखें अर्जुनातें । म्हणे श्रीहरी ॥ ज्ञाने.५.६० ॥ ते बुद्धि धुरे करुनी । कर्म करिती चित्त देउनी । परी ते कर्मापासुनी । मुक्त दिसती ॥ ज्ञाने.५.६१ ॥ जे बुद्धीचिये ठावूनि देहीं । तया अहंकाराची सेचि नाहीं । म्हणोनि कर्म करितां पाहीं । चोखाळले ॥ ज्ञाने.५.६२ ॥ [सङ्गं त्यक्त्वा] अगा करितेनवीण कर्म । तेंचि तें निष्कर्म । हें जाणती सुवर्म । गुरुगम्य जें ॥ ज्ञाने.५.६३ ॥ [आत्मशुद्धये] आतां शांतरसाचें भरितें । सांडीत आहे पात्रातें । जें बोलणें बोलापरौतें । बोलवलें ॥ ज्ञाने.५.६४ ॥ [चूर्णिका] एथ इंद्रियांचा पांग । जया फिटला आहे चांग । तयासीचि आथि लाग । परिसावया ॥ ज्ञाने.५.६५ ॥ हा असो अतिप्रसंग । न संडीं पां कथालाग । होईल श्लोकसंगतीभंग । म्हणऊनियां ॥ ज्ञाने.५.६६ ॥ जें मना आकळितां कुवाडें । घाघुसितां बुद्धीसी नातुडें । तें दैवाचेनि सुरवाडें । सांगवलें तुज ॥ ज्ञाने.५.६७ ॥ जें शब्दातीत स्वभावें । तें बोलींचि जरी फावे । तरी आणिकें काय करावें । कथा सांगें ॥ ज्ञाने.५.६८ ॥ हा आर्तिविशेष श्रोतयांचा । जाणोनि दास निवृत्तीचा । म्हणे संवाद दोघांचा । परिसोनि परिसा ॥ ज्ञाने.५.६९ ॥ मग श्रीकृष्ण म्हणे पार्थातें । आतां प्राप्ताचें चिन्ह पुरतें । सांगेन तुज निरुतें । चित्त देईं ॥ ज्ञाने.५.७० ॥</p>
<p>युक्तः कर्मफलं त्यक्त्वा शान्तिमाप्नोति नैष्ठिकीम् । अयुक्तः कामकारेण फले सक्तो निबध्यते ॥ भ.गी.५.१२ ॥</p>
<p>[युक्त इति] तरी आत्मयोगें आथिला । जो कर्मफळांसी विटला । तो घर रिघोनि वरिला । शांती जगीं ॥ ज्ञाने.५.७१ ॥ [अयुक्तो इति] येर कर्मबंधें किरीटी । अभिलाषाचिया गांठी । कळासला खुंटीं । फळभोगाच्या ॥ ज्ञाने.५.७२ ॥</p>
<p>सर्वकर्माणि मनसा संन्यस्यास्ते सुखं वशी । नवद्वारे पुरे देही नैव कुर्वन्न कारयन् ॥ भ.गी.५.१३ ॥</p>
<p>[सर्वकर्माणीति] जैसा फळाचिये हांवें । तैसें कर्म करी आघवें । मग न कीजेचि येणें भावें । उपेक्षी जो ॥ ज्ञाने.५.७३ ॥ तो जयाकडे वास पाहे । तेउती सुखाची सृष्टि होये । तो म्हणे तेथ राहे । महाबोध ॥ ज्ञाने.५.७४ ॥ [नवद्वारे इति] नवद्वारदेहीं । तो असतचि परी नाहीं । करीतचि न करी कांहीं । फळत्यागी ॥ ज्ञाने.५.७५ ॥</p>
<p>न कर्तृत्वं न कर्माणि लोकस्य सृजति प्रभुः । न कर्मफलसंयोगं स्वभावस्तु प्रवर्तते ॥ भ.गी.५.१४ ॥</p>
<p>[लोकस्य सृजति प्रभुः] जैसा कां सर्वेश्वर । पाहिजे तंव निर्व्यापार । परी तोचि रची विस्तार । त्रिभुवनाचा ॥ ज्ञाने.५.७६ ॥ [न कर्तृत्वं न कर्माणि] आणि कर्ता ऐसें म्हणिपे । तरी कवणें कर्मीं न शिंपे । जे हातपावो न लिंपे । उदासवृत्तीच्या ॥ ज्ञाने.५.७७ ॥ योगनिद्रा तरी न मोडे । अकर्तेपणा सळु न घडे । परी महाभूतांचें दळवाडें । उभारी भलें ॥ ज्ञाने.५.७८ ॥ [न कर्मफलसंयोगमिति] जगाच्या जीवीं आहे । परी कवणाचा कंहीं नोहे । जगचि हें होय जाये । तो शुद्धीही नेणे ॥ ज्ञाने.५.७९ ॥</p>
<p>नादत्ते कस्यचित्पापं न चैव सुकृतं विभुः । अज्ञानेनावृतं ज्ञानं तेन मुह्यन्ति जन्तवः ॥ भ.गी.५.१५ ॥</p>
<p>[नादत्ते इति] पापपुण्यें अशेषें । पासींचि असतु न देखे । आणि साक्षीही होऊं न ठाके । येरी गोष्टी कायसी ॥ ज्ञाने.५.८० ॥ पैं मूर्तीचेनि मेळें । तो मूर्तचि होऊनि खेळे । परी अमूर्तपण न मैळे । दादुलयाचें ॥ ज्ञाने.५.८१ ॥ [अज्ञानेनेति] तो सृजी पाळी संहारी । ऐसें बोलती जें चराचरीं । तें अज्ञान गा अवधारीं । पंडुकुमरा ॥ ज्ञाने.५.८२ ॥</p>
<p>ज्ञानेन तु तदज्ञानं येषां नाशितमात्मनः । तेषामादित्यवज्ज्ञानं प्रकाशयति तत्परम् ॥ भ.गी.५.१६ ॥</p>
<p>[ज्ञानेनेति] तें अज्ञान जैं समूळ तुटे । तैं भ्रांतीचें मसैंरें फिटे । मग अकर्तृत्व प्रकटे । मज ईश्वराचें ॥ ज्ञाने.५.८३ ॥ एथ ईश्वर एक अकर्ता । ऐसें मानलें जरी चित्ता । आणि तोचि मी हें स्वभावता । आदीचि आहे ॥ ज्ञाने.५.८४ ॥ ऐसेनि विवेकें उदो चित्तीं । [तेषामिति] तयासी भेद कैंचा त्रिजगतीं । देखें आपुलिया प्रतीती । जगचि मुक्त ॥ ज्ञाने.५.८५ ॥ जैसी पूर्वदिशेच्या राउळीं । उदया येतांचि सूर्य दिवाळी । की येरीही दिशां तियेचि काळीं । काळिमा नाहीं ॥ ज्ञाने.५.८६ ॥</p>
<p>तद्बुद्धयस्तदात्मानस्तन्निष्ठास्तत्परायणाः । गच्छन्त्यपुनरावृत्तिं ज्ञाननिर्धूतकल्मषाः ॥ भ.गी.५.१७ ॥</p>
<p>[तद्बुद्धय इति] बुद्धिनिश्चयें आत्मज्ञान । ब्रह्मरूप भावी आपणा आपण । ब्रह्मनिष्ठा राखे पूर्ण । तत्परायण अहर्निशीं ॥ ज्ञाने.५.८७ ॥ ऐसें व्यापक ज्ञान भलें । जयांचिया हृदया गिंवसित आलें । तयांची समतादृष्टि बोलें । विशेषु काई ॥ ज्ञाने.५.८८ ॥ [गच्छन्तीति] एक आपणपेंचि जैसें । ते देखती विश्व तैसें । हें बोलणें कायसें । नवल एथ ॥ ज्ञाने.५.८९ ॥ परी दैव जैसें कवतिकें । कंहींचि दैन्य न देखे । कां विवेक हा नोळखे । भ्रांतीतें जेवीं ॥ ज्ञाने.५.९० ॥ ना तरी अंधकाराची वानी । जैसा सूर्य न देखे स्वप्नीं । अमृत नायके कानीं । मृत्युकथा ॥ ज्ञाने.५.९१ ॥ हें असो संताप कैसा । चंद्र न स्मरे जैसा । भूतीं भेद नेणती तैसा । ज्ञानिये ते ॥ ज्ञाने.५.९२ ॥</p>
<p>विद्याविनयसम्पन्ने ब्राह्मणे गवि हस्तिनि । शुनि चैव श्वपाके च पण्डिताः समदर्शिनः ॥ भ.गी.५.१८ ॥</p>
<p>[विद्याविनय-श्वपाके च] मग हा मशकु हा गज । की श्वपच हा द्विज । पैल इतर हा आत्मज । हें उरलें कें ॥ ज्ञाने.५.९३ ॥ ना तरी हे धेनु हें श्वान । एक गुरु एक हीन । हें असो कैंचें स्वप्न । जागतया ॥ ज्ञाने.५.९४ ॥ [पण्डिताः समदर्शिनः] एथ भेद तरी की देखावा । जरी अहंभाव उरला होआवा । तो आधींचि नाहीं आघवा । आतां विषम काई ॥ ज्ञाने.५.९५ ॥</p>
<p>इहैव तैर्जितः सर्गो येषां साम्ये स्थितं मनः । निर्दोषं हि समं ब्रह्म तस्माद् ब्रह्मणि ते स्थिताः ॥ भ.गी.५.१९ ॥</p>
<p>[निर्दोषं हि समं ब्रह्म] म्हणोनि सर्वत्र सदा सम । तें आपणचि अद्वय ब्रह्म । हें संपूर्ण जाणें वर्म । समदृष्टीचें ॥ ज्ञाने.५.९६ ॥ [इहैव तैर्जितः सर्गो] जिहीं विषयसंग न सांडितां । इंद्रियातें न दंडितां । परी भोगिली निःसंगता । कामनेविण ॥ ज्ञाने.५.९७ ॥ जिहीं लोकांचेनि आधारें । लौकिकेंचि व्यापारें । परी सांडिलें निदसुरें । लौकिक हें ॥ ज्ञाने.५.९८ ॥ जैसा जनामाजि खेचर । असतूचि जना नव्हे गोचर । तैसा शरीरीं परी संसार । नोळखे तयातें ॥ ज्ञाने.५.९९ ॥ हें असो पवनाचेनि मेळें । जैसें जळींचि जळ लोळे । तें आणिकें म्हणती वेगळें । कल्लोळ हे ॥ ज्ञाने.५.१०० ॥ [तस्माद् ब्रह्मणि ते स्थिताः] तैसें नाम रूप तयाचें । येऱ्हवीं ब्रह्मचि तो साचें । [येषां साम्ये स्थितं मनः] मन साम्या आलें जयाचें । सर्वत्र गा ॥ ज्ञाने.५.१०१ ॥ [चूर्णिका] ऐसेनि समदृष्टी जो होये । तया पुरुषा लक्षणही आहे । अर्जुना संक्षेपें सांगेन पाहें । अच्युत म्हणे ॥ ज्ञाने.५.१०२ ॥</p>
<p>न प्रहृष्येत्प्रियं प्राप्य नोद्विजेत्प्राप्य चाप्रियम् । स्थिरबुद्धिरसम्मूढो ब्रह्मविद् ब्रह्मणि स्थितः ॥ भ.गी.५.२० ॥</p>
<p>[स्थिरबुद्धिरसम्मूढो] जरी मृगजळाचेनि पूरें । जैसें न लोटिजे कां गिरिवरें । [न प्रहृष्येदिति] तैसा शुभाशुभीं न विकरे । पातलिया जो ॥ ज्ञाने.५.१०३ ॥ [ब्रह्मविद् ब्रह्मणि स्थितः] तोचि तो निरुता । समदृष्टि तत्त्वता । हरि म्हणे पंडुसुता । तोचि ब्रह्म ॥ ज्ञाने.५.१०४ ॥</p>
<p>बाह्यस्पर्शेष्वसक्तात्मा विन्दत्यात्मनि यत्सुखम् । स ब्रह्मयोगयुक्तात्मा सुखमक्षयमश्नुते ॥ भ.गी.५.२१ ॥</p>
<p>[बाह्यस्पर्शेष्वसक्तात्मा] जया आपणपें सांडूनि कंहीं । इंद्रियग्रमावरी येणें नाहीं । तो विषय न सेवी हें काई । विचित्र येथ ॥ ज्ञाने.५.१०५ ॥ [सुखमक्षयमश्नुते] सहजें स्वसुखाचेनि अपारें । सुरवाडलेनि अंतरें । रचिला म्हणऊनि बाहिरें । पाउल न घली ॥ ज्ञाने.५.१०६ ॥ सांगें कुमुददळाचेनि ताटें । जो जेविला चंद्रकिरणें चोखटें । तो चकोर कायि वाळुवंटें । चुंबित असे ॥ ज्ञाने.५.१०७ ॥ [विन्दत्यात्मनि यत्सुखं] तैसें आत्मसुख उपाइलें । [स ब्रह्मयोगयुक्तात्मा] जयासि आपणपेंचि फावलें । तया विषय सहज सांडवले । म्हणों काई ॥ ज्ञाने.५.१०८ ॥ [चूर्णिका] येऱ्हवीं तरी कौतुकें । विचारूनि पाहें पां निकें । या विषयांचेनि सुखें । झकविजती कवण ॥ ज्ञाने.५.१०९ ॥</p>
<p>ये हि संस्पर्शजा भोगा दुःखयोनय एव ते । आद्यन्तवन्तः कौन्तेय न तेषु रमते बुधः ॥ भ.गी.५.२२ ॥</p>
<p>[ये हि संस्पर्शजा भोगाः] जिहीं आपणपें नाहीं देखिलें । तेचि इहीं इंद्रियार्थीं रंजले । जैसें रंक कां आळुकैलें । तुषातें सेवी ॥ ज्ञाने.५.११० ॥ ना तरी मृगें तृषापीडितें । संभ्रमें विसरोनि जळातें । मग तोयबुद्धी बरडीतें । ठाकूनि येती ॥ ज्ञाने.५.१११ ॥ तैसें आपणपें नाहीं दिठें । जयांतें स्वसुखाचे सदा खरांटे । तयांसीचि विषय हे गोमटे । आवडती ॥ ज्ञाने.५.११२ ॥ [आद्यन्तवन्तः] येऱ्हवीं विषयीं सुख आहे । हें बोलणेंचि सारिखें नोहे । तरी विद्युत्स्फुरणें कां न पाहे । जगामाजी ॥ ज्ञाने.५.११३ ॥ सांगें वातवर्षआतप धरे । ऐसी अभ्रच्छायाचि जरी सरे । तरी त्रिमाळिकें धवळारें । करावीं कां ॥ ज्ञाने.५.११४ ॥ [भोगाः] म्हणोनि विषयसुख जें बोलिजे । तें नेणतां गा वायां जल्पिजे । जैसें महुर कां म्हणिजे । विषकंदातें ॥ ज्ञाने.५.११५ ॥ ना तरी भौमा नाम मंगळ । रोहिणीतें म्हणती जळ । तैसा सुखप्रवाद बरळ । वैषयिक हा ॥ ज्ञाने.५.११६ ॥ हे असो आघवी बोली । सांग पां सर्पफणीची साउली । ते शीतल होईल केतुली । मूषकासी ॥ ज्ञाने.५.११७ ॥ जैसा आमिषकवळ पांडवा । मीन न सेवी तंवचि बरवा । तैसा विषयसंग आघवा । निभ्रांत जाणें ॥ ज्ञाने.५.११८ ॥ हें विरक्तांचिये दृष्टी । जैं न्याहाळिजे किरीटी । तैं पांडुरोगाचिये पुष्टी- । सारिखें दिसे ॥ ज्ञाने.५.११९ ॥ [दुःखयोनय एव ते] म्हणोनि विषयभोगीं जें सुख । तें साद्यंतचि जाण दुःख । परी काय करिती मूर्ख । न सेवितां न सरे ॥ ज्ञाने.५.१२० ॥ तें अंतर नेणती बापुडे । म्हणोनि अगत्य सेवणें घडे । सांगें पूयपंकीचे किडे । काय चिळसी घेती ॥ ज्ञाने.५.१२१ ॥ तयां दुःखियां दुःखचि जिव्हार । ते विषयकर्दमींचे दुर्दुर । ते भोगजळींचे जळचर । सांडिती केवीं ॥ ज्ञाने.५.१२२ ॥ आणि दुःखयोनी जिया आहाती । तिया निरर्थका तरी नव्हती । जरी विषयांवरी विरक्ती । धरिती जीव ॥ ज्ञाने.५.१२३ ॥ ना तरी गर्भवासादि संकट । कां जन्ममरणींचे कष्ट । हे विसांवेवीण वाट । वाहावी कवणें ॥ ज्ञाने.५.१२४ ॥ जरी विषयीं विषयो सांडिजेल । तरी महादोषीं कें वसिजेल । आणि संसार हा शब्द नव्हेल । लटिका जगीं ॥ ज्ञाने.५.१२५ ॥ म्हणोनि अविद्याजात नाथिलें । तें तिहींचि साच दाविलें । जिहीं सुखबुद्धी घेतलें । विषयदुःख ॥ ज्ञाने.५.१२६ ॥ [कौन्तेय] याकारणें गा सुभटा । हा विचारितां विषय वोखटा । तूं झणें कंहीं या वाटा । विसरोनि जाशी ॥ ज्ञाने.५.१२७ ॥ [न तेषु रमते बुधः] पैं यातें विरक्त पुरुष । त्यजिती कां जैसें विष । निराशा तयां दुःख । दाविलें नावडे ॥ ज्ञाने.५.१२८ ॥</p>
<p>शक्नोतीहैव यः सोढुं प्राक्शरीरविमोक्षणात् । कामक्रोधोद्भवं वेगं स युक्तः स सुखी नरः ॥ भ.गी.५.२३ ॥</p>
<p>[शक्नोतीहैव-कामक्रोधोद्भवं वेगं इति पादत्रयभावार्थः] ज्ञानियांच्या हन ठायीं । याची मातही कीर नाहीं । देहीं देहभाव जिहीं । स्ववश केले ॥ ज्ञाने.५.१२९ ॥ [स युक्तः स सुखी नरः] जयातें बाह्याची भाष । नेणिजेचि निःशेष । अंतरीं सुख । एक आथी ॥ ज्ञाने.५.१३० ॥ परी तें वेगळेपणें भोगिजे । जैसें पक्षियें फळ चुंबिजे । तैसें नव्हे तेथ विसरिजे । भोगितेपणही ॥ ज्ञाने.५.१३१ ॥ भोगीं अवस्था एकी उठी । ते अहंकाराचा अंचळ लोटी । मग सुखेंसिं घे आंठी । गाढेपणें ॥ ज्ञाने.५.१३२ ॥ तिये आलिंगनमेळीं । होय आपेंआप कवळी । तेथ जळ जैसें जळीं । वेगळें न दिसे ॥ ज्ञाने.५.१३३ ॥ कां आकाशीं वायो हरपे । तेथ दोन्ही हे भाष लोपे । तैसें सुखचि उरे स्वरूपें । सुरतीं तिये ॥ ज्ञाने.५.१३४ ॥ [चूर्णिका] ऐसी द्वैताची भाष जाय । मग म्हणों जरी एकचि होय । तरी तेथ साक्षी कवण आहे । जाणतें जें ॥ ज्ञाने.५.१३५ ॥</p>
<p>योऽन्तःसुखोऽन्तरारामस्तथान्तर्ज्योतिरेव यः । स योगी ब्रह्मनिर्वाणं ब्रह्मभूतोऽधिगच्छति ॥ भ.गी.५.२४ ॥ लभन्ते ब्रह्मनिर्वाणमृषयः क्षीणकल्मषाः । छिन्नद्वैधा यतात्मानः सर्वभूतहिते रताः ॥ भ.गी.५.२५ ॥</p>
<p>[योऽन्तःसुखोऽन्तरारामः] म्हणोनि असो हें आघवें । एथ न बोलणें काय बोलावें । ते खुणाचि पावेल स्वभावें । आत्माराम ॥ ज्ञाने.५.१३६ ॥ जे ऐसेनि सुखें मातले । आपणपांचि आपण राहिले । ते मी जाणें निखिळ वोतले । सामरस्याचे ॥ ज्ञाने.५.१३७ ॥ ते आनंदाचे अनुकार । सुखाचे अंकुर । की महाबोधें विहार । केले जैसे ॥ ज्ञाने.५.१३८ ॥ ते विवेकाचे गांव । की परब्रह्मींचे स्वभाव । ना तरी अळंकारले अवयव । ब्रह्मविद्येचे ॥ ज्ञाने.५.१३९ ॥ ते सत्त्वाचे सात्त्विक । की चैतन्याचे आंगिक । हें बहु असो एकैक । वानिसी काई ॥ ज्ञाने.५.१४० ॥ तूं संतस्तवनीं रतसी । तरी कथेची से न करिसी । की निराळीं बोल देखसी । सनागर ॥ ज्ञाने.५.१४१ ॥ परी तो रसातिशयो मुकुळीं । मग ग्रंथार्थदीप उजळीं । करीं साधुहृदयराउळीं । मंगळउखा ॥ ज्ञाने.५.१४२ ॥ ऐसा गुरूंचा उवायिला । निवृत्तिदासासी पातला । मग तो म्हणे कृष्ण बोलिला । तेंचि आइका ॥ ज्ञाने.५.१४३ ॥ [स योगी ब्रह्मनिर्वाणं] अर्जुना अनंतसुखाच्या डोहीं । एकसरां तळचि घेतला जिहीं । मग स्थिरावूनि तेही । तेंचि जाहाले ॥ ज्ञाने.५.१४४ ॥ [तथान्तर्ज्योतिरेव यः] अथवा आत्मप्रकाशें चोखें । जो आपणपेंचि विश्व देखे । [लभन्ते ब्रह्मनिर्वाणं] तो देहींचि परब्रह्म सुखें । मानूं येईल ॥ ज्ञाने.५.१४५ ॥ [ऋषयः क्षीणकल्मषाः] जें साचोकारें परम । ना तें अक्षर निःसीम । जिये गांवींचे निष्काम । अधिकारिये ॥ ज्ञाने.५.१४६ ॥ जें महर्षीं वाढलें । [छिन्नद्वैधा यतात्मानः] विरक्तां भागा फिटलें । [सर्वभूतहिते रताः] जें निःसंशयां पिकलें । निरंतर ॥ ज्ञाने.५.१४७ ॥</p>
<p>कामक्रोधवियुक्तानां यतीनां यतचेतसाम् । अभितो ब्रह्मनिर्वाणं वर्तते विदितात्मनाम् ॥ भ.गी.५.२६ ॥</p>
<p>[कामक्रोधेति] जिहीं विषयांपासोनि हिरतलें । चित्त आपुलें आपण जिंतिलें । ते निश्चित जेथ सुतले । चेतीचिना ॥ ज्ञाने.५.१४८ ॥ [अभित इति] तें परब्रह्म निर्वाण । जें आत्मविदांचें कारण । तेंचि ते पुरुष जाण । पंडुकुमरा ॥ ज्ञाने.५.१४९ ॥ [चूर्णिका] ते ऐसे कैसेनि जाहाले । जे देहींचि ब्रह्मत्वा आले । हें पुससी तरी भलें । संक्षेपें सांगों ॥ ज्ञाने.५.१५० ॥</p>
<p>स्पर्शान्कृत्वा बहिर्बाह्यांश्चक्षुश्चैवान्तरे भ्रुवोः । प्राणापानौ समौ कृत्वा नासाभ्यन्तरचारिणौ ॥ भ.गी.५.२७ ॥</p>
<p>[स्पर्शान्कृत्वा बहिर्बाह्यान्] तरी वैराग्याचेनि आधारें । जिहीं विषय दवडूनि बाहिरें । शरीरीं एकंदरें । केलें मन ॥ ज्ञाने.५.१५१ ॥ [चक्षुश्चैवान्तरे भ्रुवोः] सहजें तिहीं संधी भेटी । जेथ भ्रूपल्लवां पडे गांठी । तेथ पाठिमोरी दिठी । पारुखोनियां ॥ ज्ञाने.५.१५२ ॥ [प्राणापानाविति] सांडूनि दक्षिण वाम । प्राणापानसम । चित्तेंसी व्योम- । गामिये करिती ॥ ज्ञाने.५.१५३ ॥</p>
<p>यतेन्द्रियमनोबुद्धिर्मुनिर्मोक्षपरायणः । विगतेच्छाभयक्रोधो यः सदा मुक्त एव सः ॥ भ.गी.५.२८ ॥</p>
<p>[यतेन्द्रियेति] तेथ जैसीं रथ्योदकें सकळें । घेऊनि गंगा समुद्रीं मिळे । मग एकेक वेगळें । निवडूं न ये ॥ ज्ञाने.५.१५४ ॥ तैसी वासनांतराची विवंचना । मग आपैसी पारुखे अर्जुना । जे वेळीं गगनीं लयो मना । पवनें कीजे ॥ ज्ञाने.५.१५५ ॥ जेथ हें संसारचित्र उमटे । तो मनोरूप पट फाटे । जैसें सरोवर आटे । मग प्रतिमा नाहीं ॥ ज्ञाने.५.१५६ ॥ [विगतेच्छेति] तैसें मन एथ मुदल जाय । मग अहंभावादिक कें आहे । म्हणोनि शरीरेंचि ब्रह्म होये । अनुभवी तो ॥ ज्ञाने.५.१५७ ॥</p>
<p>भोक्तारं यज्ञतपसां सर्वलोकमहेश्वरम् । सुहृदं सर्वभूतानां ज्ञात्वा मां शान्तिमृच्छति ॥ भ.गी.५.२९ ॥ ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे संन्यासयोगो नाम पञ्चमोऽध्यायः ॥ भ.गी.५.पुष्पिका ॥</p>
<p>आम्ही मागां [लभन्ते ब्रह्मनिर्वाणमिति २५ श्लोके उक्ताः] हन सांगितले । जे देहींचि ब्रह्मत्व पावले । [भोक्तारं यज्ञतपसामिति ज्ञानमार्गेण] ते येणें मार्गें आले । म्हणऊनियां ॥ ज्ञाने.५.१५८ ॥ [ज्ञात्वेति] आणि यमनियमांचे डोंगर । अभ्यासाचे सागर । क्रमोनि हें पार । पातले ते ॥ ज्ञाने.५.१५९ ॥ तिहीं आपणपें करूनि निर्लेप । प्रपंचाचें घेतलें माप । साच शांतीचेंचि रूप । होऊनि ठेले ॥ ज्ञाने.५.१६० ॥ [एतच्छ्लोकव्याख्यानमंतिमाध्याये व्याख्यास्यति । उत्तराध्यायबीजम्] एैसा योगयुक्तीचा उद्देश । जेथ बोलिला हृषीकेश । तेथ अर्जुन सुदंश । म्हणोनि चमत्कारिला ॥ ज्ञाने.५.१६१ ॥ तें देखिलिया कृष्णें जाणितलें । मग हांसोनि पार्थातें म्हणितलें । काइ पां चित्त उवाइलें । इये बोलीं तुझें ॥ ज्ञाने.५.१६२ ॥ तंव अर्जुन म्हणे देवो । परचित्तलक्षणाचा रावो । भला जाणितला जी भावो । मानस माझा ॥ ज्ञाने.५.१६३ ॥ म्यां जें कांहीं विवरूनि पुसावें । तें आधींचि जाणितलें देवें । तरी बोलिलें तेंचि सांगावें । विवळ करूनि ॥ ज्ञाने.५.१६४ ॥ येऱ्हवीं तरी अवधारा । जो दाविला तुम्हीं अनुसारा । तो पव्हण्याहूनि पायउतारा । सोहपा जैसा ॥ ज्ञाने.५.१६५ ॥ तैसा सांख्याहूनि प्रांजळा । आम्हांसारिखियां अबळां । एथ आथि कांहीं परी काळा । तो साहों ये वर ॥ ज्ञाने.५.१६६ ॥ म्हणोनि एक वेळ देवा । तोचि पडताळा घेयावा । विस्तारेल तरी सांगावा । साद्यंतचि ॥ ज्ञाने.५.१६७ ॥ तंव श्रीकृष्ण म्हणती हो कां । तुज हा मार्ग गमला निका । तरी काय जाहालें आइकें जो कां । सुखें बोलों ॥ ज्ञाने.५.१६८ ॥ अर्जुना तूं परिससी । परिसोनि अनुष्ठिसी । तरी आम्हांसीचि वाणि कायसी । सांगावयाची ॥ ज्ञाने.५.१६९ ॥ आधींच चित्त मायेचें । वरी मिष जाहालें पढियंतयाचें । आतां तें अद्भुतपण स्नेहाचें । कवण जाणे ॥ ज्ञाने.५.१७० ॥ ते म्हणों कारुण्यरसाची वृष्टी । की नवया स्नेहाची सृष्टी । हें असो नेणिजे दृष्टी । हरीची वानूं ॥ ज्ञाने.५.१७१ ॥ जे अमृताची वोतली । की प्रेमचि पिऊन मातली । म्हणोनि अर्जुनमोहें गुंतली । निघों नेणे ॥ ज्ञाने.५.१७२ ॥ हें बहु जें जें जल्पिजेल । तेथें कथेसि फांक होईल । परी तें स्नेहरूपा न येल । बोलवरी ॥ ज्ञाने.५.१७३ ॥ म्हणोनि विसुरा काय येणें । तो ईश्वर कवळावा कवणें । जो आपुलें मान नेणे । आपणचि ॥ ज्ञाने.५.१७४ ॥ तरी मागील ध्वनीआंत । मज गमला सावियाचि मोहित । जे बळात्कारें असे म्हणत । परिस बापा ॥ ज्ञाने.५.१७५ ॥ अर्जुना जेणें जेणें भेदें । तुझें कां चित्त बोधे । तैसें तैसें विनोदें । निरूपिजेल ॥ ज्ञाने.५.१७६ ॥ तो काइसया नांव योग । तयाचा कवण उपेग । अथवा अधिकारप्रसंग । कवणा एथ ॥ ज्ञाने.५.१७७ ॥ ऐसें जें जें कांहीं । उक्त असे इये ठायीं । तें आघवेंचि पाहीं । सांगेन आतां ॥ ज्ञाने.५.१७८ ॥ तूं चित्त देऊनि अवधारीं । ऐसें म्हणोनि श्रीहरी । बोलिजेल ते पुढारी । कथा आहे ॥ ज्ञाने.५.१७९ ॥ श्रीकृष्ण अर्जुनासीं संग । न सांडोनि सांगेल योग । तो व्यक्त करूं प्रसंग । ह्मणे निवृत्तिदास ॥ ज्ञाने.५.१८० ॥</p>
<p>इति श्रीज्ञानदेवकृतायां भावार्थदीपिकायां पञ्चमोऽध्यायः ॥ ५ ॥</p>
</section>
</body>
</html>
