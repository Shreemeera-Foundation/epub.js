<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="en-US">
<head>
  <meta charset="utf-8" />
  <meta name="generator" content="pandoc" />
  <title>ch001.xhtml</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" type="text/css" href="../styles/stylesheet1.css" />
</head>
<body epub:type="bodymatter">
<section id="shreejñāneshwarī-transliterated-adhyay-1" class="level1 unnumbered">
<h1 class="unnumbered">ShreeJñāneshwarī transliterated Adhyay 1</h1>
<p>|| ShreeJñāneshwarī ||</p>
<p>Adhyāya 1 lā</p>
<p>Oṅ namo jī ādyā | vedapratipādyā | jaya jaya swasaṁvedyā | ātmarūpā || Jñāne.1.1 || Devā tūchi Gaṇesh | sakaḷārthamatiprakāsha | mhaṇe Nivruttidāsa | avadhāriĵo jī || Jñāne.1.2 || He shabdabrahma asheṣha | techi mūrti suveṣha | tetha varṇavapu nirdoṣha | miravata ase || Jñāne.1.3 || Smrutī techi avayava | dekhā āṅgika bhāva | tetha lāvaṇyāchī ṭheva | arthashobhā || Jñāne.1.4 || Aṣhṭādasha purāṇe | tīchi maṇibhūṣhaṇe | padapaddhatī khevaṇe | prameyaratnāṅchī || Jñāne.1.5 || Padabaṅdha nāgara | techi raṅgāthile aṁbara | jetha sāhitya vāṇe sapūra | ujāḷāĉhe || Jñāne.1.6 || Dekhā kāvyanāṭakā | je nirdhāritā sakautukā | tyāchi rūṇaĵhuṇatī kṣhudraghaṅṭikā | arthadhwani || Jñāne.1.7 || Nānā prameyāṅchī parī | nipuṇapaṇe pāhatā kusarī | disatī uchita pade māĵhārī | ratne bhalī || Jñāne.1.8 || Jetha Vyāsādikāṅchī matī | techi mekhaḷā miravatī | ĉhokhāḷapaṇe ĵhaḷakatī | pallavasaḍakā || Jñāne.1.9 || Dekhā ṣhaḍdarshane mhaṇipatī | techi bhujāṅchī ākrutī | mhaṇaūni visaṁvāda dharitī | āyudhe hātī || Jñāne.1.10 || Tarī tarka tochi pharashu | nītibheda aṅkushu | vedānta to mahārasu | modaka mirave || Jñāne.1.11 || Eke hātī daṅta | ĵo swabhāvatā khaṅḍita | to bauddhamatasaṅketa | vārtikāĉhā || Jñāne.1.12 || Maga sahaĵe satkāravāda | to padmakara varada | dharmapratiṣhṭhā to siddha | abhayahasta || Jñāne.1.13 || Dekhā viveka tava suvimaḷa | tochi shuṅḍādaṅḍa saraḷa | jetha paramānaṅda kevaḷa | mahāsukhāĉhā || Jñāne.1.14 || Tarī saṁvāda tochi dashana | ĵo samatāshubhravarṇa | deva unmeṣhasūkṣhmekṣhaṇa | Vighnarāj || Jñāne.1.15 || Maja avagamaliyā donī | mīmāṁsā shravaṇasthānī | bodhamadāmruta munī | alī sevitī || Jñāne.1.16 || Prameyapravāla suprabha | dwaitādwaita techi nikuṁbha | sarise ekavaṭatī ibha- | mastakāvarī || Jñāne.1.17 || Upari vedopaniṣhade | jiye udārajñānamakaraṅde | tiye kusume mukuṭī sugaṅdhe | shobhatī bhalī || Jñāne.1.18 || Akāra charaṇayugula | ukāra udara vishāla | makāra mahāmaṅḍala | mastakākāre || Jñāne.1.19 || He tīnhī ekavaṭale | tetha shabdabrahma kavaḷale | te miyā Shreegurukrupā namile | ādibīja || Jñāne.1.20 || Ātā abhinava vāgvilāsinī | je chāturyārthakalākāminī | te ShreeShāradā vishwamohinī | namilī miyā || Jñāne.1.21 || Majahrudayī sadgurū | jeṇe tārilo hā saṅsārapūrū | mhaṇaūni visheṣhe atyādarū | vivekāvarī || Jñāne.1.22 || Jaise ḍoḷyā aṅjana bheṭe | te veḷī druṣhṭīsī phāṭā phuṭe | maga vāsa pāhije tetha pragaṭe | mahānidhī || Jñāne.1.23 || Kā chiṅtāmaṇī āliyā hātī | sadā vijayavrutti manorathī | taisā mī pūrṇakāma ShreeNivrutti | Jñānadev mhaṇe || Jñāne.1.24 || Mhaṇoni ĵāṇatene guru bhajije | teṇe krutakārya hoije | jaise mūḷasiṅchane sahaĵe | shākhā pallava saṅtoṣhatī || Jñāne.1.25 || Kā tīrthe jiye tribhuvanī | tiye ghaḍatī samudrāvagāhanī | nā tarī amrutarasāswādanī | rasa sakaḷa || Jñāne.1.26 || Taisā puḍhatapuḍhatī tochi | miyā abhivaṅdilā Shreegurūchi | abhilaṣhita manoruchi | puravitā to || Jñāne.1.27 || Ātā avadhārā kathā gahana | je sakaḷa kathā janmasthāna | kī abhinava udyāna | vivekatarūche || Jñāne.1.28 || Nā tarī sarva sukhāchī ādi | je prameyamahānidhi | nānā navarasasudhābdhi | paripūrṇa he || Jñāne.1.29 || Kī paramadhāma pragaṭa | sarva vidyāṅche mūḷapīṭha | shāstrajātā vasauṭa | asheṣhāṅche || Jñāne.1.30 || Nā tarī sakaḷa dharmāṅche māhera | sajjanāṅĉhe jivhāra | lāvaṇyaratnabhāṅḍāra | Shāradeche || Jñāne.1.31 || Nānā kathārūpe Bhāratī | pragaṭalī ase trijagatī | āviṣhkaroni mahāmatī | Vyāsāchiye || Jñāne.1.32 || Mhaṇoni hā kāvyā rāvo | graṅthaguruvatīĉhā ṭhāvo | ethūni rasā ĵhālā āvo | rasāḷapaṇāĉhā || Jñāne.1.33 || Tevīṅchi āikā āṇīka eka | ethūni shabdashree sachchhāstrika | āṇi mahābodhī kovaḷīka | duṇāvalī || Jñāne.1.34 || Etha chāturya shāhaṇe ĵhāle | prameya ruchīsa āle | āṇi saubhāgya pokhale | sukhāche etha || Jñāne.1.35 || Mādhuryī madhuratā | shruṅgārī surekhatā | rūḍhapaṇa uchitā | disale bhale || Jñāne.1.36 || Etha kaḷāvidapaṇa kaḷā | puṇyāsi pratāpa āgaḷā | mhaṇaūni Janamejayāche avalīḷā | doṣha harale || Jñāne.1.37 || Āṇi pāhatā nāveka | raṅgī suraṅgatechī āgaḷika | guṇā saguṇapaṇāche bika | bahuvasa etha || Jñāne.1.38 || Bhānuteje dhavaḷale | jaise trailokya dise uĵaḷile | taise Vyāsamatī kavaḷile | mirave vishwa || Jñāne.1.39 || Kā sukṣhetrī bīja ghātale | te āpuliyāparī vistārale | taise Bhāratī suravāḍale | arthajāta || Jñāne.1.40 || Nā tarī nagarāṅtarī vasije | tarī nāgarachi hoije | taise Vyāsoktiteje | dhavaḷata sakaḷa || Jñāne.1.41 || Kī prathamavayasākāḷī | lāvaṇyāchī navhāḷī | pragaṭe jaisī āgaḷī | aṅganāaṅgī || Jñāne.1.42 || Nā tarī udyānī mādhavī ghaḍe | tetha vanashobhechī khāṇī ughaḍe | ādilāpāsoni apāḍe | jiyāparī || Jñāne.1.43 || Nānā ghanībhūta suvarṇa | jaise nyāhāḷitā sādhāraṇa | maga aḷaṅkārī baravepaṇa | nivāḍa dāvī || Jñāne.1.44 || Taise Vyāsokti aḷaṅkārile | āvaḍe te baravepaṇa pātale | te ĵāṇoni āshrayile || itihāsī || Jñāne.1.45 || Nānā puratiye pratiṣhṭhelāgī | sānīva dharūni aṅgī | purāṇe ākhyānarūpe jagī | Bhāratā ālī || Jñāne.1.46 || Mhaṇaūni Mahābhāratī nāhī | te nohe lokī tihī | yeṇekāraṇe mhaṇipe pāhī | Vyāsochchhiṣhṭa jagattraya || Jñāne.1.47 || Aisī jagī surasa kathā | te janmabhūmi paramārthā | muni sāṅge nrupanāthā | Janamejayā || Jñāne.1.48 || Je adwitīya uttama | pavitraika nirupama | parama maṅgaḷadhāma | avadhāriĵo || Jñāne.1.49 || Ātā Bhāratakamaḷaparāga | Gītākhya prasaṅga | ĵo saṅvādalā Shreeraṅga | Arjunesī || Jñāne.1.50 || Nā tarī shabdabrahmābdhi | mathiyalā Vyāsabuddhi | nivaḍile niravadhi | navanīta he || Jñāne.1.51 || Maga jñānāgnisaṁparke | kaḍasile viveke | pada āle paripāke | āmodāsī || Jñāne.1.52 || Je apekṣhije viraktī | sadā anubhaviĵe saṅtī | sohaṁbhāve pāraṅgatī | ramije jetha || Jñāne.1.53 || Je ākarṇije bhaktī | je ādivaṅdya trijagatī | te Bhīṣhmaparvī saṅgatī | sāṅgijela || Jñāne.1.54 || Je Bhagawadgītā mhaṇije | je Brahmeshāṅnī prashaṅsije | je Sanakādikī sevije | ādaresī || Jñāne.1.55 || Jaise Shāradīchiye chaṅdrakaḷe- | māji amrutakaṇa kovaḷe | te vechitī mane mavāḷe | chakoratalage || Jñāne.1.56 || Tiyāparī shrotā | anubhavāvī he kathā | ati haḷuvārapaṇa chittā | āṇūniyā || Jñāne.1.57 || He shabdevīṇa saṁvādije | iṅdriyā neṇatā bhogije | bolāādi ĵhoṁbije | prameyāsī || Jñāne.1.58 || Jaisee bhramara parāga netī | parī kamaḷadaḷe neṇatī | taisī parī āhe sevitī | graṅthī iye || Jñāne.1.59 || Kā āpulā ṭhāya na sāṅḍitā | āliṅgije chaṅdra pragaṭatā | hā anurāga bhogitā | kumudinī ĵāṇe || Jñāne.1.60 || Aiseni gaṁbhīrapaṇe | sthirāvaleni aṅtaḥkaraṇe | āthilā tochi ĵāṇe | mānū iye || Jñāne.1.61 || Aho Arjunāchiye pāṅtī | je parisaṇayā yogya hotī | tihī krupā karūni saṅtī | avadhāna dyāve || Jñāne.1.62 || He salagī myā mhaṇitale | charaṇālāgoni vinavile | Prabhū sakhola hrudaya āpule | mhaṇaūniyā || Jñāne.1.63 || Jaisā swabhāva māyabāpāṅĉhā | apatya bole ĵarī bobaḍī vāchā | tarī adhika tayāĉhā | saṅtoṣha āthī || Jñāne.1.64 || Taisā tumhī mī aṅgikārilā | sajjanī āpulā mhaṇitalā | tarī uṇe sahaĵe upasāhalā | prārthū kāī || Jñāne.1.65 || Parī aparādha to āṇīka āhe | je mī Gītārtha kavaḷū pāhe | te avadhārā vinavū lāhe | mhaṇaūniyā || Jñāne.1.66 || He anāvara na vichāritā | vāyāṅchi dhivasā upanalā chittā | yeravī kāya Bhānutejī khadyotā | shobhā āthī || Jñāne.1.67 || Kī ṭiṭibhū chāṅchuvarī | māpa sūye sāgarī | mī neṇata tyāparī | pravarte etha || Jñāne.1.68 || Āyakā ākāsha givasāve | tarī āṇīka tyāhūni thora hoāve | mhaṇaūni apāḍa he āghave | nirdhāritā || Jñāne.1.69 || Tayā Gītārthāchī thorī | swaye Shaṁbhu vivarī | jetha Bhavānī prashna karī | chamatkāronī || Jñāne.1.70 || Tetha hara mhaṇe neṇije | devi jaise kā swarūpa tuĵhe | taise he nitya nūtana dekhije | Gītātattwa || Jñāne.1.71 || Hā vedārthasāgara | jayā nidritāĉhā ghora | to swaye Shreesarveshwara | pratyakṣha anuvādalā || Jñāne.1.72 || Aise je agādha | jetha veḍāvatī veda | tetha alpa mī matimaṅda | kāya hoya || Jñāne.1.73 || He apāra kaiseni kavaḷāve | mahāteja kavaṇe dhavaḷāve | gagana muṭhī suvāve | mashake kevī || Jñāne.1.74 || Parī etha ase eka ādhārū | teṇechi bole mī sadharū | jai sānukūḷa Shreegurū | Jñānadevo mhaṇe || Jñāne.1.75 || Yerhavī tarī mī mūrkha | ĵarī ĵāhalā aviveka | tarhī saṅtakrupādīpaka | sojvaḷa ase || Jñāne.1.76 || Lohāche kanaka hoye | he sāmarthya parisīcha āhe | kā mrutahī jīvita lāhe | amrutasiddhi || Jñāne.1.77 || Ĵarī pragaṭe Siddhasaraswatī | tarhī mukayā āthī Bhāratī | etha vastusāmarthyashaktī | navala kāyī || Jñāne.1.78 || Kā jayāte Kāmadhenu māya | tayāsī aprāpya kāhī āhe | mhaṇaūni mī pravarto lāhe | graṅthī iye || Jñāne.1.79 || Tarī nyūna te purate | adhika te sarate | karūni ghyāve he tumate | vinavita ase || Jñāne.1.80 || Ātā deiĵo avadhāna | tumhī bolavilā mī bolena | jaise cheṣhṭe sūtrādhīna | dāruyaṅtra || Jñāne.1.81 || Taisā mī anugruhīta | sādhūṅĉhā nirūpita | te āpalā alaṅkārita | bhalatayāparī || Jñāne.1.82 || Tava Shreeguru mhaṇatī rāhī | he tuĵa bolāve nalage kāhī | ātā graṅthā chitta deī | ĵhaḍakarī vegā || Jñāne.1.83 || Yā bolā Nivruttidāsa | pāvūni parama ulhāsa | mhaṇe parisā manā avakāsha | deūniyā || Jñāne.1.84 ||</p>
<p>Dhrutarāṣhtra uvācha - Dharmakṣhetre Kurukṣhetre samavetā yuyutsavaḥ | māmakāḥ(ph) Pāṇḍavāshchaiva kimakurvata Sañjay || Bha.Gī.1.1 ||</p>
<p>Tarī putrasnehe mohita | [Dhrutarāṣhtra uvācha] Dhrutarāṣhtra ase pusata | mhaṇe Saṅjayā sāṅge māta | [Dharmakṣhetre Kurukṣhetre] Kurukṣhetrīchī || Jñāne.1.85 || Je dharmālaya mhaṇije [māmakāḥ(ph) Pāṇḍavāshchaiva] tetha Pāṅḍava āṇi māĵhe | [samavetā yuyutsavaḥ] gele asatī vyāĵe | ĵuṅĵhācheni || Jñāne.1.86 || [Kimakurvata Sañjay] Tarī tihī yetulā avasarī | kāya kijata ase yerayerī | te ĵhaḍakarī kathana karī | maĵapratī || Jñāne.1.87 ||</p>
<p>Sañjay uvācha - Druṣhṭvā tu Pāṇḍavānīkaṁ vyūḍhaṁ(n) Duryodhanastadā | āchāryamupasaṁ(ṅ)gamya rājā vachanamabravīt || Bha.Gī.1.2 || Pashyaitāṁ Pāṇḍuputrāṇāmāchārya mahatīṁ(ñ) chamūm | vyūḍhāṁ(n) Drupadaputreṇa tava shiṣhyeṇa dhīmatā || Bha.Gī.1.3 ||</p>
<p>[Sañjay uvācha - Pāṇḍavānīkaṁ vyūḍhaṁ] Tiye veḷī to Saṅjay bole | mhaṇe Pāṅḍavasainya uĉhalale | jaise mahāpraḷayī pasarale | krutāṅtamukha || Jñāne.1.88 || Taise te ghanadāṭa | uṭhāvale ekavāṭa | jaise usaḷale kāḷakūṭa | dharī kavaṇa || Jñāne.1.89 || Nā tarī vaḍavānala sādukalā | pralayavāte pokhalā | sāgara shoṣhūni udhavalā | aṁbarāsī || Jñāne.1.90 || Taise daḷa durdhara | nānāvyūhī parikara | avagamale bhayāsura | tiye kāḷī || Jñāne.1.91 || [Duryodhanastadā druṣhṭvā tu] Te dekhoni Duryodhane | avherile kavaṇe māne | jaise na gaṇije paṅchānane | gajaghaṭāte || Jñāne.1.92 || [Āchāryamityardhaṁ] Maga Droṇāpāsī ālā | tayāte mhaṇe [pashyetyardhaṁ] hā dekhilā ? | kaisā daḷabhāra uĉhalalā | Pāṅḍavāṅĉha || Jñāne.1.93 || Giridurga jaise ĉhālate | [vyūḍhamityardhaṁ] taise vividha vyūha bhavate | rachile āthi buddhimaṅte | Drupadakumare || Jñāne.1.94 || Ĵo kā tumhī shiṣhya āpulā | vidyesi vasauṭā kelā | teṇe hā sainyasiṅdhu pākharilā | dekha dekha || Jñāne.1.95 ||</p>
<p>Atra shūrā Maheṣhwāsā Bhīmārjunasamā Yudhi | Yuyudhāno Virāṭashcha Drupadashcha mahārathaḥ || Bha.Gī.1.4 ||</p>
<p>[Atra shūrā ityardhaṁ] Āṇīkahī asādhāraṇa | je shastrāstrī pravīṇa | kṣhātradharmī nipuṇa | vīra āhātī || Jñāne.1.96 || Je baḷe prauḍhī pauruṣhe | Bhīmārjunāṅsārikhe | te sāṅgena kautuke | prasaṅgechi || Jñāne.1.97 || [Yuyudhāna ityuttarārdhaṁ] Etha Yuyudhāna subhaṭa | ālā ase Virāṭa | mahārathī shreṣhṭha | Drupad vīra || Jñāne.1.98 ||</p>
<p>DhruṣhṭaketushChekitānaḥ(kh) Kāshirājashcha vīryavān | Purujitkuntibhojashcha Shaibyashcha narapuṅggavaḥ || Bha.Gī.1.5 || Yudhāmanyushcha Vikrānta Uttamaujāshcha vīryavān | Saubhadro Draupadeyāshcha sarva eva mahārathāḥ(hā) || Bha.Gī.1.6 ||</p>
<p>[Dhruṣhṭaketuriti shlokadwayepi spaṣhṭamanyat] Chekitāna Dhruṣhṭaketu | Kāshirāja Vikrāṅtu | Uttamaujā nrupanāthu | Shaibya dekha || Jñāne.1.99 || Hā Kuṅtibhoja pāhe | etha Yudhāmanyu ālā āhe | āṇi Purujitādi rāya he | sakaḷa dekha || Jñāne.1.100 || Hā Subhadrāhrudayanaṅdana | ĵo apara Navārjuna | to Abhimanyu mhaṇe Duryodhan | dekhe Droṇā || Jñāne.1.101 || Āṇīkahī Draupadīkumara | he sakaḷahī mahārathī vīra | mitī neṇije pari apāra | mīnale asatī || Jñāne.1.102 ||</p>
<p>Asmākaṁ(n) tu vishiṣhṭā ye tānnibodha dwijottama | nāyakā mama sainyasya sañjñārthaṁ(n) tānbravīmi te || Bha.Gī.1.7 || BhavānBhīṣhmashcha Karṇashcha Krupashcha Samitiñjayaḥ | Ashwatthāmā Vikarṇashcha Saumadattistathaiva cha || Bha.Gī.1.8 ||</p>
<p>[Asmākamiti] Ātā āmuchyā daḷī nāyaka | je rūḍha vīra sainika | te prasaṅge āika | sāṅgijatī || Jñāne.1.103 || [Sañjñārthamiti] Uddeshe eka donī | jāyiĵatī bolonī | [bhavānityardhaṁ] tumhī ādikarūnī | mukhya je je || Jñāne.1.104 || Hā Bhīṣhma Gaṅgānaṅdanu | ĵo pratāpatejaswī Bhānu | ripugajapaṅchānanu | Karṇa vīra || Jñāne.1.105 || Ekekācheni manovyāpāre | he vishwa hoya saṅhare | hā Krupāchārya na pure | ekalāchi || Jñāne.1.106 || [Ashwatthāmetyardhaṁ] Etha Vikarṇa vīra āhe | hā Ashwatthāmā paila pāhe | yāĉhā aḍadara sadā vāhe | krutāṅta manī || Jñāne.1.107 || Samitiṅjaya Saumadatti |</p>
<p>Anye cha bahavaḥ(sh) shūrā madarthe tyaktajīvitāḥ(hā) | nānāshastrapraharaṇāḥ(s) sarve yuddhaviShāradāḥ(hā) || Bha.Gī.1.9 ||</p>
<p>[Anye cha bahavaḥ(sh) shūrā] Aise āṇīka bahuta āhātī | jayāṅchiyā baḷā mitī | dhātāhī neṇe || Jñāne.1.108 || [Nānāshastrapraharaṇāḥ(hā)] Je shastravidyāpāraṅgata | maṅtrāvatāra mūrta | ho kā je astrajāta | ethūni rūḍha || Jñāne.1.109 || He apratimalla jagī | puratā pratāpa āṅgī | [madarthe tyaktajīvitāḥ(hā)] parī sarva prāṇe maĵachilāgī | ārāyile asatī || Jñāne.1.110 || Pativrateche hrudaya jaise | patīvāĉhūni na sparshe | mī sarvaswa yā taise | subhaṭāsī || Jñāne.1.111 || Āmuchiyā kāĵācheni pāḍe | dekhatī āpule jīvitwa thokaḍe | aise niravadhi ĉhokhaḍe | swāmibhakta || Jñāne.1.112 || [Sarve yuddhaviShāradāḥ(hā)] Ĵuṅĵhatī kuḷakaṇī ĵāṇatī | kaḷe kīrtīsī jitī | he bahu aso kṣhātranītī | ethoniyā || Jñāne.1.113 || Aise sarvāṅparī purate | vīra daḷī āmute | ātā kāya gaṇū yāte | apāra he || Jñāne.1.114 ||</p>
<p>Aparyāptaṁ(n) tadasmākaṁ balaṁ Bhīṣhmābhirakṣhitam | paryāptaṁ(n) twidameteṣhāṁ balaṁ Bhīmābhirakṣhitam || Bha.Gī.1.10 ||</p>
<p>[Taditi] Varī kṣhatriyāmāji shreṣhṭha | ĵo jagajeṭhī jagī subhaṭa | tayā daḷavaipaṇāĉhā pāṭa | Bhīṣhmāsi pai || Jñāne.1.115 || Ātā yācheni baḷe gavasale | he durga jaise pannāsile | yeṇe pāḍe thekule | lokatraya || Jñāne.1.116 || [Paryāptaṁ(n) tu] Ādhīĉha samudra pāhī | tetha duvāḍapaṇa kavaṇā nāhī | maga vaḍavānaḷa taiseyāhī | virajā jaisā || Jñāne.1.117 || Nā tarī pralayavahni mahāvāta | yā doghā jaisā saṅghāta | taisā hā Gaṅgāsuta | senāpati || Jñāne.1.118 || Ātā yeṇesī kavaṇa bhiḍe | [aparyāptaṁ] he Pāṅḍavasainya kīra thokaḍe | varachileni pāḍe | disata ase || Jñāne.1.119 || [Idamiti] Varī Bhīmasena bethu | to ĵāhalā ase senānāthu | aise boloniyā mātu | sāṅḍilī teṇe || Jñāne.1.120 ||</p>
<p>Ayaneṣhu cha sarveṣhu yathābhāgamavasthitāḥ(hā) | Bhīṣhmamevābhirakṣhantu bhavantaḥ(s) sarva eva hi || Bha.Gī.1.11 ||</p>
<p>[Ayaneṣhwiti] Maga punarapi kāya bole | sakaḷa sainikāte mhaṇitale | ātā daḷabhāra āpulāle | sarase karā || Jñāne.1.121 || [Yathābhāgamavasthitā iti] Jayā jiyā akṣhauhiṇī | teṇe tiyā āraṇī | varagaṇa kavaṇakavaṇī | mahārathiyā || Jñāne.1.122 || Teṇe tiyā āvarije | Bhīṣhmātaḷī rāhije | [bhavantaḥ(s) sarva eva hīti] Droṇāte mhaṇe pāhije | tumhī sakaḷa || Jñāne.1.123 || [Bhīṣhmamevābhirakṣhantu] Hāchi eka rakṣhāvā | mī taisā hā dekhāvā | yeṇe daḷabhāra āghavā | sācha āmuĉhā || Jñāne.1.124 ||</p>
<p>Tasya sañjanayanharṣhaṁ(ṅ) kuruvruddhaḥ(ph) pitāmahaḥ | siṅhanādaṁ vinadyochchaiḥ(sh) shaṅgkhaṁ(n) dadhmau pratāpavān || Bha.Gī.1.12 ||</p>
<p>[Tasyetyardhaṁ] Yā rājayāchiyā bolā | senāpati saṅtoṣhalā | [siṅhanādaṁ vinadyochchaiḥ(hi)] maga teṇe kelā | siṅhanāda || Jñāne.1.125 || To gāĵata ase adbhuta | dohī sainyāāta | pratidhwani na samāta | upaĵata ase || Jñāne.1.126 || Tayāchi tulagāsave | vīravruttīcheni thāve | [shaṅgkhaṁ(n) dadhmau] divya shaṅkha Bhīṣhmadeve | āsphurilā || Jñāne.1.127 || Te donhī nāda minale | tetha trailokya badhirībhūta ĵāhale | jaise ākāsha kā paḍile | tuṭoniyā || Jñāne.1.128 || Ghaḍaghaḍīta aṁbara | uĉhaṁbaḷata sāgara | kṣhobhale charāchara | kāpata ase || Jñāne.1.129 || Teṇe mahāghoṣhagajare | dumadumitātī girikaṅdare | tava daḷāmāji raṇature | āsphurilī || Jñāne.1.130 ||</p>
<p>Tataḥ(sh) shaṅgkhāshcha bheryashcha paṇavānakagomukhāḥ(hā) | sahasaivābhyahanyanta sa shabdastumulo’bhavat || Bha.Gī.1.13 ||</p>
<p>[Tataḥ(sh) shaṅgkhāshcheti] Udaṅḍa saiṅdha vāĵate | bhayānake khākhāte | mahāpraḷaya jethe | dhokaḍāsī || Jñāne.1.131 || Bherī nishāṇa māṅdaḷa | shaṅkha kāhaḷā bhoṅgaḷa | [sahasaiveti] āṇi bhayāsura raṇakolhāḷa | subhaṭāṅche || Jñāne.1.132 || Āveshe bhujā trāhāṭitī | visaṇele hākā detī | jetha mahāmada bhadrajātī | āvaratī nā || Jñāne.1.133 || Tetha bheḍāṅchī kavaṇa māta | kāṅĉhayā kera phiṭata | jeṇe daĉhakalā krutāṅta | āṅga neghe || Jñāne.1.134 || Ekā ubhayāchi prāṇa gele | ĉhāṅgāṅĉhe dāta baisale | birudāĉhe dādule | hivatātī || Jñāne.1.135 || [Sa shabdastumulo’bhavaditi] Aisā adbhuta tūrabaṁbāḷa | aikoni Brahmā vyākuḷa | deva mhaṇatī praḷayakāḷa | voḍhavalā ājī || Jñāne.1.136 ||</p>
<p>Tataḥ(sh) shwetairhayairyukte mahati syandane sthitau | Mādhavḥ(ph) Pāṇḍavashchaiva divyau shaṅgkhau pradadhmatuḥ(hu) || Bha.Gī.1.14 || Pāñchajanyaṁ Hruṣhīkesho Devadattaṁ(n) Dhanañjayaḥ | Pauṇḍraṁ(n) dadhmau mahāshaṅgkhaṁ Bhīmakarmā vrukodaraḥ || Bha.Gī.1.15 || Anantavijayaṁ rājā Kuntīputro Yudhiṣhṭhiraḥ | Nakulaḥ(s) Sahadevashcha sughoṣhamaṇipuṣhpakau || Bha.Gī.1.16 ||</p>
<p>[Tata iti] Aisī swargī māta | dekhoni to ākāṅta | tava Pāṅḍavadaḷāāta | vartale kāyī || Jñāne.1.137 || [Shwetairhayairyukte] Ho kā nijasāra vijayāĉhe | kī te bhāṅḍāra mahātejāĉhe | jetha garuḍāchiye ĵāvaḷiĉhe | kāṅtale chārhī || Jñāne.1.138 || [Mahati syandane iti] Kī pākhāṅĉhā Meru jaisā | rahaṁvara miravatase taisā | teje koṅdāṭaliyā dishā | jayāĉheni || Jñāne.1.139 || [Mādhavḥ(ph) Pāṇḍavashchaiva] Jetha ashwavāhaka āpaṇa | Vaikuṅṭhīĉhā rāṇā ĵāṇa | tayā rathāĉhe guṇa | kāya varṇū || Jñāne.1.140 || [Kapidhwaja iti viṅshatitamashlokasthaṁ padaṁ] Dhwajastaṁbhāvarī vānara | to mūrtimaṅta Shaṅkar | sārathī Shāraṅggadhara | Arjunesī || Jñāne.1.141 || Dekhā navala tayā Prabhūĉhe | adbhuta prema bhaktāĉhe | je sārathyapaṇa Pārthāĉhe | karīta ase || Jñāne.1.142 || [Pāñchajanyaṁ Hruṣhīkeshaḥ] Pāika pāṭhīsī ghātalā | āpaṇa puḍhā rāhilā | teṇe pāṅchajanya āsphurilā | avalīḷāchi || Jñāne.1.143 || Parī to mahāghoṣha thoru | garjata ase gahiru | jaisā udelā lopī dinakaru | nakṣhatrāṅte || Jñāne.1.144 || Taise tūrabaṁbāḷa bhavate | Kauravadaḷī gāĵata hote | te hāraponi neṇo keute | gele tetha || Jñāne.1.145 || [Devadattaṁ(n) Dhanañjayaḥ] Taisāchi dekhe yere | nināde atigahire | Devadatta dhanurdhare | āsphurilā || Jñāne.1.146 || Te donī shabda achāṭa | minale ekavaṭa | tetha brahmakaṭāha shatakūṭa | ho pāhata ase || Jñāne.1.147 || [Pauṇḍraṁ(n) dadhmau ityardhaṁ] Tava Bhīmasena visaṇelā | jaisā mahākāḷa khavaḷalā | teṇe pauṅḍra āsphurilā | mahāshaṅkha || Jñāne.1.148 || To mahāpralayajaladhara | jaise gaḍagaḍīta gahira | [anantavijayamityardhaṁ] tava anaṅtavijaya Yudhiṣhṭhira | āsphurita ase || Jñāne.1.149 || [Nakulaḥ(s) Sahadevashchetyardhaṁ] Nakuḷe sughoṣha | Sahadeve maṇipuṣhpaka | jeṇe nāde aṅtaka | gaĵabaĵalā ṭhāke || Jñāne.1.150 ||</p>
<p>Kāshyashcha parameṣhwāsaḥ(sh) Shikhaṇḍī cha mahārathaḥ | Dhruṣhṭadyumno Virāṭashcha Sātyakishchāparājitaḥ || Bha.Gī.1.17 || Drupado Draupadeyāshcha sarvashaḥ(ph) pruthivīpate | Saubhadrashcha mahābāhuḥ(sh) shaṅgkhāndadhmuḥ(ph) pruthak pruthak || Bha.Gī.1.18 || Sa ghoṣho Dhārtarāṣhṭrāṇāṁ hrudayāni vyadārayat | nabhashcha pruthivīṁ(ñ) chaiva tumulo Vyanunādayan || Bha.Gī.1.19 ||</p>
<p>[Kāshyashcheti] Tetha bhūpatī hote aneka | Drupad Draupadeyādika | hā Kāshīpati dekha | mahābāhū || Jñāne.1.151 || [Saubhadrashcheti] Tetha Arjunāĉhā suta | [Sātyakishchāparājitaḥ] Sātyaki aparājita | [Dhruṣhṭadyumnaḥ] Dhruṣhṭadyumna nrupanātha | [Shikhaṇḍī cheti] Shikhaṅḍī hana || Jñāne.1.152 || [Virāṭashcha] Virāṭādi nrupavara | je sainika mukhya vīra | [shaṅgkhāndadhmuḥ(ph) pruthak pruthak] tihī nānā shaṅkha niraṅtara | āsphurile || Jñāne.1.153 || [Sa ghoṣhaḥ tumula iti] Teṇe mahāghoṣhanirghāte | [nabhashcha pruthivīṁ(ñ) chaiva] sheṣha kūrma avachite | gaĵabaĵoni bhūbhārāte | sāṅḍū pāhatī || Jñāne.1.154 || Tetha tinhī loka ḍaḷamaḷita | Meru Māṅdāra āṅdolata | samudrajaḷa usaḷata | Kailāsavarī || Jñāne.1.155 || Pruthvītaḷa ulatho pahāta | ākāsha ase āsuḍata | tetha saḍā hota | nakṣhatrāṅĉhā || Jñāne.1.156 || Sruṣhṭi gelī re gelī | devā mokaḷavādī ĵāhalī | aisī eka ṭāḷī piṭilī | satyalokī || Jñāne.1.157 || Dihāchi dina thokalā | jaisā praḷayakāḷa māṅḍalā | taisā hāhākāra ĵāhalā | tihī lokī || Jñāne.1.158 || Te dekhoni Ādipuruṣha vismita | mhaṇe ĵhaṇe hoya pā aṅta | maga lopalā adbhuta | saṁbhrama to || Jñāne.1.159 || Mhaṇoni vishwa sāvarale | erhavī yugānta hote voḍhavale | jai mahāshaṅkha āsphurile | Kriṣhṇādikī || Jñāne.1.160 || To ghoṣha tarī upasaṅharalā | [Vyanunādayan] parī paḍisāda hotā rāhilā | [Dhārtarāṣhṭrāṇāṁ hrudayāni vyadārayat] teṇe daḷabhāra vidhwaṅsilā | Kauravāṅĉhā || Jñāne.1.161 || Jaisā gajaghaṭāāta | siṅha līlā vidārita | taisā hrudayāte bhedita | Kauravāṅchiyā || Jñāne.1.162 || To gāĵata ĵava āikatī | tava ubhechi hiye ghālitī | ekamekāte mhaṇatī | sāvadha re sāvadha || Jñāne.1.163 ||</p>
<p>Atha vyavasthitāndruṣhṭwā Dhārtarāṣhṭrān kapidhwajaḥ | pravrutte shastrasampāte dhanurudyamya Pāṇḍavaḥ || Bha.Gī.1.20 ||</p>
<p>[Atha vyavasthitāniti] Tetha baḷaprauḍhīpurate | mahārathī vīra hote | tihī punarapi daḷāte | āvarile || Jñāne.1.164 || Maga sarisepaṇe uṭhāvale | duṇavaṭoni uĉhalale | tayā daṅḍī kṣhobhale | lokatraya || Jñāne.1.165 || [Pravrutte shastrasampāte] Tetha bāṇavarī dhanurdhara | varṣhatāti niraṅtara | jaise praḷayāta jaladhara | anivāra kā || Jñāne.1.166 || [Druṣhṭvā] Te dekhiliyā Arjune | saṅtoṣha gheūni mane | maga saṁbhrame sene | diṭhī ghālītase || Jñāne.1.167 || [Vyavasthitān - Dhārtarāṣhṭrān] Tava saṅgrāmī sajja ĵāhale | sakaḷa Kaurava dekhile | [dhanurudyamya Pāṇḍavaḥ] tava līlā dhanuṣhya uĉhalile | Paṅḍukumare || Jñāne.1.168 ||</p>
<p>Hruṣhīkeshaṁ(n) tadā vākyamidamāha mahīpate | Arjuna uvācha - senayorubhayormadhye rathaṁ sthāpaya me’chyuta || Bha.Gī.1.21 ||</p>
<p>[Hruṣhīkeshamiti] Te veḷī Arjun mhaṇatase devā | ātā ĵhaḍakarī ratha pelāvā | [senayoriti] neūni madhye ghālāvā | dohī daḷā || Jñāne.1.169 ||</p>
<p>Yāvadetānnirīkṣhe’haṁ yoddhukāmānavasthitān | kairmayā saha yoddhavyamasminraṇasamudyame || Bha.Gī.1.22 || Yotsyamānānavekṣhe’haṁ ya ete’tra samāgatāḥ(hā) | Dhārtarāṣhṭrasya durbuddheryuddhe priyachikīrṣhavaḥ || Bha.Gī.1.23 ||</p>
<p>[Yāvadetānityardhaṁ] Ĵava mī nāveka | he sakaḷa vīra sainika | nyāhāḷīna ashekha | ĵuṅĵhate je || Jñāne.1.170 || [Ya ete’tra samāgatāḥ(hā)] Etha āle asatī āghave | [kairmayetyardhaṁ] parī kavaṇesī myā ĵuṅĵhāve | he raṇī lāge pahāve | mhaṇaūniyā || Jñāne.1.171 || [Dhārtarāṣhṭrasya durbuddheḥ] Bahutakarūni Kaurava | he ātura duḥswabhāva | vāṭivāvīṇa hāva | bāṅdhitī ĵuṅjhī || Jñāne.1.172 || [Yotsyamānānavekṣhe’haṁ] Ĵuṅĵhāchī āvaḍī dharitī | parī saṅgrāmī dhīra navhatī | he sāṅgoni rāyāpratī | kāya Saṅjayo mhaṇe || Jñāne.1.173 ||</p>
<p>Sañjay uvācha - Evamukto Hruṣhīkesho guḍākeshena Bhārata | senayorubhayormadhye sthāpayitwā rathottamam || Bha.Gī.1.24 ||</p>
<p>[Evamityardhaṁ] Āikā Arjun ituke bolilā | [senayoriti] tava ShreeKriṣhṇe ratha pelilā | dohī sainyāmāji kelā | ubhā teṇe || Jñāne.1.174 ||</p>
<p>BhīṣhmaDroṇapramukhataḥ(s) sarveṣhāṁ(ñ) cha mahīkṣhitām | uvācha Pārth pashyaitān samavetānkurūniti || Bha.Gī.1.25 || Tatrāpashyatsthitān Pārthaḥ(ph) pitrūnatha pitāmahān | āchāryānmātulānbhrātrūnputrānpautrānsakhīṁstathā || Bha.Gī.1.26 || Shwashurān suhrudashchaiva senayorubhayorapi | tānsamīkṣhya sa Kaunteyaḥ(s) sarvānbandhūnavasthitān || Bha.Gī.1.27 ||</p>
<p>[Bhīṣhmetyardhaṁ] Jetha BhīṣhmaDroṇādika | ĵavaḷikechi sanmukha | pruthivīpati āṇika | bahu āhātī || Jñāne.1.175 || Tetha sthira karūniyā ratha | Arjun ase pāhata | to daḷabhāra samasta | saṁbhramesī || Jñāne.1.176 || [Uvācheti] Maga devā mhaṇe dekha dekha | he gotraguru ashekha | tava Kriṣhṇā manī nāveka | vismo ĵāhalā || Jñāne.1.177 || To āpaṇayā āpaṇa mhaṇe | etha kāyī kavaṇa ĵāṇe | he manī dharile yeṇe | parī kāhī āshcharya ase || Jñāne.1.178 || Aisī puḍhīla se gheta | to sahaĵe ĵāṇe hrudayastha | parī ugā ase nivāṅta | tiye veḷī || Jñāne.1.179 || [Tatretyardhaṁ] Tava tetha Pārth sakaḷa | pitru pitāmaha kevaḷa | [āchāryāniti] guru baṅdhu mātuḷa | dekhatā ĵāhalā || Jñāne.1.180 || Iṣhṭa mitra āpule | kumarajana dekhile | he sakaḷa asatī āle | tayāmājī || Jñāne.1.181 || [Shwashurāniti] Suhrujjana sāsare | [sarvāniti] āṇīkahī sakhe soire | kumara pautra dhanurdhare | dekhile tetha || Jñāne.1.182 || Jayā upakāra hote kele | kī āpadī je rakṣhile | he aso vaḍila dhākule | ādikarunī || Jñāne.1.183 || [Senayoriti] Aise gotrachi dohī daḷī | udita ĵāle ase kaḷī | [tāniti] he Arjune tiye veḷī | avalokile || Jñāne.1.184 ||</p>
<p>Krupayā parayāviṣhṭo viṣhīdannidamabravīt |</p>
<p>[Parayā krupayā’viṣhṭaḥ] Tetha manī gaĵabaĵa ĵāhalī | āṇi āpaisī krupā ālī | teṇe apamāne nighālī | vīravrutti || Jñāne.1.185 || Jiyā uttamakuḷīṅchiyā hotī | āṇi guṇalāvaṇya āthī | tiyā āṇikīte na sāhatī | sutejapaṇe || Jñāne.1.186 || Naviye āvaḍīcheni bhare | kāmuka nijavanitā visare | maga pāḍeviṇa anusare | bhramalā jaisā || Jñāne.1.187 || Kī tapobaḷe rhuddhī | pātaliyā bhraṅshe buddhī | maga tayā viraktatāsiddhī | nāṭhave tī || Jñāne.1.188 || Taise Arjunā tetha ĵāhale | asate puruṣhatwa gele | je aṅtaḥkaraṇa didhale | kāruṇyāsī || Jñāne.1.189 || Dekhā maṅtrajña baraḷa ĵāya | tetha kā jaisā saṅchāra hoya | taisā to dhanurdhara mahāmohe | ākaḷilā || Jñāne.1.190 || Mhaṇauni asatā dhīra gelā | hrudayā drava ālā | jaisā chaṅdrakarī shiṁpilā | somakāṅta || Jñāne.1.191 || Tayāparī Pārth | atisnehe mohita | [viṣhīdannidamabravīt] maga sakheda ase bolata | Shreeachyutesī || Jñāne.1.192 ||</p>
<p>Arjuna uvācha - druṣhṭvemaṁ swajanaṁ(ṅ) Kriṣhṇa yuyutsuṁ samupasthitam || Bha.Gī.1.28 || Sīdanti mama gātrāṇi mukhaṁ(ñ) cha parishuṣhyati | vepathushcha sharīre me romaharṣhashcha jāyate || Bha.Gī.1.29 || Gāṇḍīvaṁ straṁsate hastāttwakchaiva paridahyate | na cha shaknomyavasthātuṁ bhramatīva cha me manaḥ || Bha.Gī.1.30 ||</p>
<p>[Arjuna uvācha - druṣhṭvemaṁ swajanaṁ(ṅ) Kriṣhṇa] To mhaṇe avadhārī devā | myā pāhilā hā meḷāvā | tava gotravarga āghavā | dekhilā etha || Jñāne.1.193 || [Yuyutsuṁ samupasthitaṁ] He saṅgrāmī udita | ĵāhāle asatī kīra samasta | paṇa āpaṇayā uchita | kevī hoya || Jñāne.1.194 || Yeṇe nāvechi neṇo kāyī | maĵa āpaṇape sarvathā nāhī | mana buddhī ṭhāyī | sthira nohe || Jñāne.1.195 || [Vepathushcha sharīre me] Dekhe deha kāpata | [mukhaṁ(ñ) cha parishuṣhyati] toṅḍa ase koraḍe hota | vikaḷatā upaĵata | gātrāṅsī || Jñāne.1.196 || [Romaharṣhashcha jāyate] Sarvāṅgā kāṅṭāḷā ālā | [twak chaiva paridahyate] ati saṅtāpa upaĵalā | [Gāṇḍīvaṁ straṁsate hastāt] tethe bebaḷa hāta gelā | Gāṅḍīvāchā || Jñāne.1.197 || Te na dharatachi niṣhṭale | pari neṇechi hātoni paḍile | aise hrudaya ase vyāpile | mohe yeṇe || Jñāne.1.198 || Je vajrāpāsoni kaṭhiṇa | durdhara atidāruṇa | tayāhūna asādhāraṇa | he sneha navala || Jñāne.1.199 || Jeṇe saṅgrāmī hara jitilā | nivātakavachāṅĉhā ṭhāva pheḍilā | to Arjun mohe kavaḷilā | kṣhaṇāmājī || Jñāne.1.200 || Jaise bhramara bhedī koḍe | bhalataise kāṣhṭha koraḍe | pari kaḷikemāji sāpaḍe | kovaḷiye || Jñāne.1.201 || Tetha uttīrṇa hoīla prāṇe | pari te kamaḷadaḷa chirū neṇe | taise kaṭhiṇa kovaḷepaṇe | sneha dekhā || Jñāne.1.202 || He ādipuruṣhāchī māyā | brahmeyāhī na yechi āyā | mhaṇaūni bhulavilā aike rāyā | Saṅjayo mhaṇe || Jñāne.1.203 || [Na cha shaknomyavasthātuṁ] Avadhārī maga to Arjun | dekhoni sakaḷa swajana | visaralā abhimāna | saṅgrāmīĉhā || Jñāne.1.204 || Kaisī neṇo sadayatā | upanalī tetha chittā | maga mhaṇe Kriṣhṇā ātā | nasije etha || Jñāne.1.205 || [Bhramatīva cha me manaḥ] Māĵhe atishaye mana vyākuḷa | [sīdanti mama gātrāṇi] hotase vāchā baraḷa | je vadhāve he sakaḷa | yeṇe nāve || Jñāne.1.206 ||</p>
<p>Nimittāni cha pashyāmi viparītāni Keshav | na cha shreyo’nupashyāmi hatwā swajanamāhave || Bha.Gī.1.31 ||</p>
<p>[Hatwā swajanamāhave] Yā Kauravā ĵarī vadhāve | tarī Yudhiṣhṭhirādikā kā na vadhāve | he yerayera āghave | gotraja āmuche || Jñāne.1.207 || [Na cha shreyo’nupashyāmi] Mhaṇoni ĵaḷo he ĵuṅĵha | pratyayā na ye maĵa | eṇe kāya kāĵa | mahāpāpe || Jñāne.1.208 || [Nimittānītyardhaṁ] Devā bahutāparī pāhātā | etha vokhaṭe hoīla ĵuṅĵhatā | varī kāhī ĉhukavitā | lābha āthī || Jñāne.1.209 ||</p>
<p>Na kāṅgkṣhe vijayaṁ(ṅ) Kriṣhṇa na cha rājyaṁ sukhāni cha | kiṁ(n) no rājyena Govind kiṁ bhogairjīvitena vā || Bha.Gī.1.32 || Yeṣhāmarthe kāṅgkṣhitaṁ(n) no rājyaṁ bhogāḥ(s) sukhāni cha | ta ime’vasthitā yuddhe prāṇāṁ(n)styaktwā dhanāni cha || Bha.Gī.1.33 ||</p>
<p>[Na kāṅgkṣhe vijayaṁ(ṅ) Kriṣhṇa] Tayā vijayavruttī kāhī | maĵa sarvathā kāĵa nāhī | [na cha rājyaṁ] etha rājya tarī kāyī | pāvoniyā || Jñāne.1.210 || Yā sakaḷāṅte vadhāve | [kiṁ bhogaiḥ(hi)] maga je bhoga bhogāve | te ĵaḷota āghave | Pārth mhaṇe || Jñāne.1.211 || [Sukhāni cha] Teṇe sukhevīṇa hoīla | te bhalataise sāhijela | varī jīvitahī vechijela | yāṅchilāgī || Jñāne.1.212 || [Kiṁ(n) no rājyena Govind] Parī yāsī ghāta kīje | maga āpaṇa rājyasukha bhogije | he swapnīhī mana māĵhe | karū na shake || Jñāne.1.213 || Tarī āmhī kā janmāve | [jīvitena vā] kavaṇālāgī jiyāve | ĵarī vaḍilā yā chiṅtāve | ahita mane || Jñāne.1.214 || Putrāte ichchhī kuḷa | tayāche kāyi hechi phaḷa | je nirdaḷije kevaḷa | gotra āpule || Jñāne.1.215 || He manīchi kevi dharije | āpaṇa vajrācheṁyā hoije | varī ghaḍe tarī kīje | bhale iyā || Jñāne.1.216 || [Yeṣhāmarthe kāṅgkṣhitaṁ(n) no] Āmhī je je ĵoḍāve | te samastī ihī bhogāve | he jīvitahī upakārāve | kājī iyāṅchyā || Jñāne.1.217 || Āmhī digaṅtīche bhūpāḷa | vibhāṅḍūni sakaḷa | maga saṅtoṣhavije kuḷa | āpule je || Jñāne.1.218 || [Ta ime’vasthitā yuddhe] Techi he samasta | parī kaise karma viparīta | je ĵahāle asatī udyata | ĵuṅĵhāvayā || Jñāne.1.219 || [Prāṇāṁ(n)styaktwā dhanāni cha] Aṅtoriyā kumare | sāṅḍoniyā bhāṅḍāre | shastrāgrī jivhāre | āropunī || Jñāne.1.220 || Aisiyāte kaiseni mārū | kavaṇāvarī shastra dharū | nijahrudayā karū | ghāta kevī || Jñāne.1.221 ||</p>
<p>Āchāryāḥ(ph) pitaraḥ(ph) putrāstathaiva cha pitāmahāḥ(hā) | mātulāḥ(sh) shwashurāḥ(ph) pautrāḥ(sh) shyālāḥ(s) saṁbandhinastathā || Bha.Gī.1.34 ||</p>
<p>[Āchāryāḥ(hā) iti] He neṇasī tū kavaṇa | pari paila BhīṣhmaDroṇa | jayāṅche upakāra asādhāraṇa | āmhā bahuta || Jñāne.1.222 || [Mātulāḥ(hā) iti] Etha shālaka sāsare mātula | āṇi baṅdhu kī he sakaḷa | putra nātū kevaḷa | iṣhṭahī asatī || Jñāne.1.223 || Avadhārī ati ĵavaḷikeche | he sakaḷahī soyare āmuche | mhaṇoni doṣha āthi vāche | bolatāchi || Jñāne.1.224 ||</p>
<p>Etānna hantumichchhāmi ghnato’pi Madhusūdana | api trailokyarājyasya hetoḥ(kh) kiṁ(n) nu mahīkrute || Bha.Gī.1.35 ||</p>
<p>[Etānneti] He varī bhalate karitu | ātāchi ethe māritu | parī āpaṇa mane ghātu | na chiṅtāvā || Jñāne.1.225 || [Api trailokyeti] Trailokyīṅche anakaḷita | ĵarī rājya hoīla prāpta | tarī he anuchita | nāchare mī || Jñāne.1.226 || Ĵarī āji etha aise kīje | tarī kavaṇāchyā manī urije | sāṅge mukha kevī pāhije | tuĵhe Kriṣhṇā || Jñāne.1.227 ||</p>
<p>Nihatya Dhārtarāṣhṭrānnaḥ(kh) kā prītiḥ(s) syājJanārdan | pāpamevāshrayedasmānhatwaitānātatāyinaḥ || Bha.Gī.1.36 ||</p>
<p>[Nihatyetyardhaṁ] Ĵarī vadha karī gotrajāṅĉhā | tarī vasauṭā hoūni doṣhāṅĉhā | maĵa ĵoḍilāsi tū hātīĉhā | dūra hosī || Jñāne.1.228 || [Pāpamevāshrayediti] Kuḷaharaṇī pātake | tiye āṅgī ĵaḍatī ashekhe | taye veḷī tū kavaṇe ke | dekhāvāsī || Jñāne.1.229 || Jaisā udyānāmājī anaḷa | saṅcharalā dekhoni prabaḷa | maga kṣhaṇabharī kokiḷa | sthira nohe || Jñāne.1.230 || Kā sakardama sarovara | avalokunī chakora | na sevita avhera | karūni nighe || Jñāne.1.231 || Tayāparī tū devā | maĵa ĵhakavūna na yesī māvā | ĵarī puṇyāĉhā volāvā | nāshijaila || Jñāne.1.232 ||</p>
<p>Tasmānnārhā vayaṁ hantuṁ(n) Dhārtarāṣhṭrān swabāndhavān | swajanaṁ hi kathaṁ hatwā sukhinaḥ(s) syāma Mādhav || Bha.Gī.1.37 ||</p>
<p>[Tasmānnārhā vayaṁ hantuṁ] Mhaṇoni mī he na karī | iye saṅgrāmī shastra na dharī | he kiḍāḷa bahutī parī | disatase || Jñāne.1.233 || Tuĵasī aṅtarāya hoīla | maga sāṅge āmuche kāya urela | teṇe duḥkhe hiye phuṭela | tuĵavīṇa Kriṣhṇā || Jñāne.1.234 || [Dhārtarāṣhṭrān swabāndhavān] Mhaṇauni Kaurava he vadhijatī | [sukhinaḥ(s) syāma Mādhav] maga āmhī bhoga bhogijatī | [swajanaṁ hi kathaṁ hatwā] he aso māta aghaḍatī | Arjun mhaṇe || Jñāne.1.235 ||</p>
<p>Yadyapyete na pashyanti lobhopahatachetasaḥ | kulakṣhayakrutaṁ(n) doṣhaṁ mitradohe cha pātakam || Bha.Gī.1.38 || Kathaṁ(n) na jñeyamasmābhiḥ(ph) pāpādasmānnivartitum | kulakṣhayakrutaṁ(n) doṣhaṁ prapashyadbhirJanārdan || Bha.Gī.1.39 ||</p>
<p>[Yadyapyete iti] He abhimānamade bhulale | jarhī pā saṅgramā āle | [kathaṁ(n) na jñeyamiti] tarhī āmhā hita āpule | ĵāṇāve lāge || Jñāne.1.236 || He aise kaise karāve | [kulakṣhayakrutaṁ iti] je āpule āpaṇa mārāve | ĵāṇataĵāṇatāṅchi sevāve | kāḷakūṭa || Jñāne.1.237 || [Kulakṣhayakrutaṁ(n) doṣhaṁ prapashyadbhiriti] Hā jī mārga ĉhālatā | puḍhā siṅha ĵāhalā avachitā | to tava ĉhukavitā | lābha āthi || Jñāne.1.238 || Asatā prakāsha sāṅḍāvā | maga aṅdhakūpa āshrāvā | tarī tetha kavaṇa devā | lābha sāṅge || Jñāne.1.239 || Kā samora agni dekhonī | ĵarī na vachije vosaṅḍonī | tarī kṣhaṇī ekā kavaḷunī | ĵāḷū sake || Jñāne.1.240 || [Pāpādasmānnivartituṁ] Taise doṣha he mūrta | aṅgī vāĵo asatī pāhāta | he ĵāṇatāhī kevi etha | pravartāve || Jñāne.1.241 || [Chūrṇikā] Aise Pārth tiye avasarī | mhaṇe devā avadhārī | yā kalmaṣhāchī thorī | sāṅgena tuĵa || Jñāne.1.242 ||</p>
<p>Kulakṣhaye praṇashyanti kuladharmāḥ(s) sanātanāḥ(hā) | dharme naṣhṭe kulaṁ(ṅ) krutsnamadharmo’bhibhavatyuta || Bha.Gī.1.40 ||</p>
<p>[Kulakṣhaye iti] Jaise kāṣhṭhe kāṣhṭha mathije | tetha vahni eka upaĵe | teṇe kāṣhṭhajāta ĵāḷije | prajvaḷalenī || Jñāne.1.243 || Taisā gotrīchi paraspare | ĵarī vadha ghaḍe matsare | tarī teṇe mahādoṣhe ghore | kuḷachi nāshe || Jñāne.1.244 || [Dharme naṣhṭe iti] Mhaṇavūni eṇe pāpe | vaṅshajadharma lope | maga adharmachi ārope | kuḷāmājī || Jñāne.1.245 ||</p>
<p>AdharmābhibhavātKriṣhṇa praduṣhyanti kulastriyaḥ | strīṣhu duṣhṭāsu vārṣhṇeya jāyate varṇasaṅgkaraḥ || Bha.Gī.1.41 ||</p>
<p>[Adharmābhibhavāditi] Etha sārāsāra vichārāve | kavaṇe kāya ācharāve | āṇi vidhiniṣhedha āghave | pāruṣhatī || Jñāne.1.246 || Asatā dīpa davaḍije | maga aṅdhakārī rāhāṭije | tarī uĵūchi kā aḍakhuḷije | jayāparī || Jñāne.1.247 || Taisā kuḷī kuḷakṣhaya hoya | taye veḷī to ādyadharma ĵāya | maga āna kāhī āhe | pāpāvāĉhunī || Jñāne.1.248 || Jai yamaniyama ṭhākatī | tetha iṅdriye sairā rāhaṭatī | mhaṇauni vyabhichāra ghaḍatī | kuḷastriyā || Jñāne.1.249 || [Strīṣhu duṣhṭāswiti] Uttama adhamī saṅcharatī | aise varṇāvarṇa misaḷatī | tetha samūḷa upaḍatī | ĵātidharma || Jñāne.1.250 || Jaisī ĉhohaṭāchiye baḷī | pāvije sairā kāuḷī | taisī mahāpāpe kuḷī | saṅcharatī || Jñāne.1.251 ||</p>
<p>Saṅgkaro narakāyaiva kulaghnānāṁ(ṅ) kulasya cha | patanti pitaro hyeṣhāṁ luptapiṇḍodakakriyāḥ(hā) || Bha.Gī.1.42 ||</p>
<p>[Saṅgkara ityardhaṁ] Maga kuḷā tayā ashekhā | āṇi kulaghātakā | yerayerā narakā | ĵāṇe āthi || Jñāne.1.252 || Dekhe vaṅshavruddhi samasta | yāparī hoya patita | [patanti pitara iti] maga vovāṅḍitī swargastha | pūrvapuruṣha || Jñāne.1.253 || Jetha nityādi kriyā ṭhāke | āṇi naimittika kriyā pārukhe | tetha kavaṇā tiḷodake | kavaṇa arpī || Jñāne.1.254 || Tarī pitara kāya karitī | kaiseni swargī vasatī | mhaṇoni tehī yetī | kuḷāpāsī || Jñāne.1.255 || Jaisā nakhāgrī vyāḷa lāge | to shikhāṅta vyāpī vege | tevī ābrahma kuḷa avaghe | āplavije || Jñāne.1.256 ||</p>
<p>Doṣhairetaiḥ(kh) kulaghnānāṁ varṇasaṅgkarakārakaiḥ(hi) | utsādyante jātidharmāḥ(kh) kuladharmāshcha shāshwatāḥ(hā) || Bha.Gī.1.43 || UtsanNakuladharmāṇāṁ manuṣhyāṇāṁ(ñ) Janārdan | narake’niyataṁ vāso bhavatītyanushushruma || Bha.Gī.1.44 || Aho bata mahatpāpaṁ(ṅ) kartuṁ vyavasitā vayam | yadrājyasukhalobhena hantuṁ swajanamudyatāḥ(hā) || Bha.Gī.1.45 ||</p>
<p>[Doṣhairiti] Devā avadhārī āṇīka eka | etha ghaḍe mahāpātaka | je saṅgadoṣhe hā laukika | bhraṅsha paḍe || Jñāne.1.257 || Jaisā gharī āpulā | vānivase agni lāgalā | to āṇikāhī prajvaḷilā | ĵāḷūni ghālī || Jñāne.1.258 || [Utsādyanta iti] Taisiyā tayā kuḷasaṅgatī | je je loka vartatī | tehī bādhā pāvatī | nimitte yeṇe || Jñāne.1.259 || [Utsanneti] Taise nānā doṣhe sakaḷa | Arjun mhaṇe te kuḷa | [narake iti] maga mahāghora kevaḷa | niraya bhogī || Jñāne.1.260 || Paḍiliyā tiye ṭhāyī | maga kalpāṅtīhī ukala nāhī | yesaṇe patana kuḷakṣhayī | Arjun mhaṇe || Jñāne.1.261 || [Anushushruma] Devā he vividha kānī aikije | [aho iti] parī aĵhunivarī trāsa nupaje | hrudaya vajrāche he kāya kīje | avadhārī pā || Jñāne.1.262 || [Yaditi] Apekṣhije rājyasukha | jayālāgī te tava kṣhaṇika | aise ĵāṇatāhī dokha | avherū nā || Jñāne.1.263 || Je he vaḍila sakaḷa āpule | vadhāvayā diṭhī sūdale | sāṅga pā kāya thekule | ghaḍale āmhā || Jñāne.1.264 ||</p>
<p>Yadi māmapratīkāramashastraṁ shastrapāṇayaḥ | Dhārtarāṣhṭrā raṇe hanyustanme kṣhemataraṁ bhavet || Bha.Gī.1.46 ||</p>
<p>[Yadīti] Ātā yāvarī je jiyāve | tayāpāsūni he barave | je shastre sāṅḍūni sāhāve | bāṇa yāṅche || Jñāne.1.265 || [Dhārtarāṣhṭrā iti] Tayāvarī hoya jituke | te maraṇahī varī nike | parī yeṇe kalmaṣhe | ĉhāḍa nāhī || Jñāne.1.266 || [Chūrṇikā] Aise dekhūna sakaḷa | Arjune āpule kuḷa | maga mhaṇe rājya te kevaḷa | nirayabhoga || Jñāne.1.267 ||</p>
<p>Sañjay uvācha - Evamuktwārjunaḥ(s) saṅgkhye rathopastha upāvishat | visrujya sasharaṁ(ñ) chāpaṁ shokasaṁvignamānasaḥ || Bha.Gī.1.47 || Oṁ tatsaditi ShreemadBhagawadgītāsūpaniṣhatsu brahmavidyāyāṁ yogashāstre ShreeKriṣhṇārjunasaṁvāde Arjunaviṣhādayogo nāma prathamo’dhyāyaḥ || Bha.Gī.1.puṣhpikā ||</p>
<p>[Evamuktwārjunaḥ(s) saṅgkhye] Aise tiye avasarī | Arjun bolilā samarī | Saṅjay mhaṇe avadhārī | Dhrutarāṣhtrāte || Jñāne.1.268 || [Shokasaṁvignamānasaḥ] Maga atyaṅta udwagelā | na dharata gahivara ālā | [rathopastha upāvishat] tetha uḍī ghātalī khālā | rathauniyā || Jñāne.1.269 || Jaisā rājakumara padachyuta | sarvathā hoya upahata | kā ravi rāhugrasta | kaḷāhīna || Jñāne.1.270 || Nā tarī mahāsiddhisaṁbhrame | jitilā tāpasa bhrame | maga ākaḷūni kāme | dīna kīje || Jñāne.1.271 || Taisā to dhanurdhara | atyaṅta duḥkhe jarjara | dise jetha rahaṁvara | tyajilā teṇe || Jñāne.1.272 || [Visrujya sasharaṁ(ñ) chāpaṁ] Maga dhanuṣhyabāṇa sāṅḍile | na dharata ashrupāta āle | aise aika rāyā vartale | Saṅjayo mhaṇe || Jñāne.1.273 || Ātā yāvarī to Vaikuṅṭhanātha | dekhoni sakheda Pārth | kavaṇe parī paramārtha | nirūpīla || Jñāne.1.274 || Te savistara puḍhārī kathā | ati sakautuka aikatā | Jñānadev mhaṇe ātā | Nivruttidāsa || Jñāne.1.275 ||</p>
<p>Iti ShreeJñānadevakrutabhāvārthadīpikāyāṁ prathamo’dhyāyaḥ || 1 ||</p>
</section>
</body>
</html>
