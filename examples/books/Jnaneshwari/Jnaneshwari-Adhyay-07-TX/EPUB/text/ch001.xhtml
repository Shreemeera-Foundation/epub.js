<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="en-US">
<head>
  <meta charset="utf-8" />
  <meta name="generator" content="pandoc" />
  <title>ch001.xhtml</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" type="text/css" href="../styles/stylesheet1.css" />
</head>
<body epub:type="bodymatter">
<section id="shreejñāneshwarī-adhyay-7-transliterated" class="level1 unnumbered">
<h1 class="unnumbered">ShreeJñāneshwarī Adhyay 7 Transliterated</h1>
<p>|| ShreeJñāneshwarī ||</p>
<p>Adhyāya 7 vā</p>
<p>Shrībhagavānuvācha - Mayyāsaktamanāḥ(ph) Pārth yogaṁ yuñjanmadāshrayaḥ | asaṁshayaṁ samagraṁ māṁ yathā jñāsyasi tachchhruṇu || Bha.Gī.7.1 || Jñānaṁ(n) te’haṁ savijñānamidaṁ vakṣhyāmyasheṣhataḥ | yajjñātwā neha bhūyo’nyajjñātavyamavashiṣhyate || Bha.Gī.7.2 ||</p>
<p>[Shrībhagavānuvācha-mayyāsaktamanā ityardhaṁ] Āikā maga to Shreeanaṅta | Pārthāte ase mhaṇata | pai gā tū yogayukta | jālāsi ātā || Jñāne.7.1 || [Asaṁshayaṁ samagraṁ māṁ] Maĵa samagrate ĵāṇasī aise | āpaliyā taḷahātīṅche ratna jaise | [jñānaṁ(n) te’haṁ savijñānaṁ] tuĵa jñāna sāṅgena taise | vijñāneṁsī || Jñāne.7.2 || Etha vijñāne kāya karāve | aise ghesī ĵarī manobhāve | tarī pai ādhī ĵāṇāve | techi lāge || Jñāne.7.3 || Maga jñānāchiye veḷe | jhāṅkatī jāṇiveche ḍoḷe | jaisī tīrī nāva na ḍhaḷe | ṭeṅkalīsāṅtī || Jñāne.7.4 || Taisī jāṇīva jetha na rige | vichāra māgutāpāulī nighe | tarka āyaṇī neghe | āṅgī jayāchyā || Jñāne.7.5 || Arjunā tayā nāṅva jñāna | yera prapaṅcha he vijñāna | tetha satyabuddhi te ajñāna | heṅhī ĵāṇa || Jñāne.7.6 || Ātā ajñāna avaghe hārape | vijñāna niḥsheṣha karape | āṇi jñāna te swarūpe | hoūni jāije || Jñāne.7.7 || [Yajjñātweti] Jeṇe sāṅgatayāche bolaṇe khuṅṭe | aikatayāche vyasana tuṭe | he ĵāṇaṇe sāne moṭhe | uro nedī || Jñāne.7.8 || [Idaṁ vakṣhyāmyasheṣhataḥ] Aise varma je gūḍha | te kijela vākyārūḍha | jeṇe thoḍeni pure koḍa | bahuta manīṅche || Jñāne.7.9 ||</p>
<p>Manuṣhyāṇāṁ sahasreṣhu kashchidyatati siddhaye | yatatāmapi siddhānāṁ(ṅ) kashchinmāṁ vetti tattwataḥ || Bha.Gī.7.3 ||</p>
<p>[Manuṣhyāṇāṁ sahasreṣhu] Pai gā manuṣhyāṅchiyā sahasrashā- | māji vipāilechiyā yetha dhivasā | taise yā dhiṁvasekarā bahuvasāṁ- | māji viraḷā ĵāṇe || Jñāne.7.10 || Jaisā bharalelā tribhuvanā- | āṅta eka eka chāṅga Arjunā | nivaḍūni kīje senā | lakṣhavarī || Jñāne.7.11 || [Kashchidyatati siddhaye] Kī tayāhīpāṭhī | je veḷī loha māṅsāte ghāṅṭī | te veḷī vijayashriyechyā pāṭī | ekachi baise || Jñāne.7.12 || [Yatatāmapi siddhānāṁ] Taise āsthechyā mahāpurī | righatātī koṭi varī | [kashchinmāṁ vetti tattwataḥ] parī prāptīchyā pailatīrī | vipāilā nige || Jñāne.7.13 || [Yathā jñāsyasi tachchhruṇu 1 shloka] Mhaṇaūni sāmānya gā nohe | he sāṅgatā vaḍīla goṭhi gā āhe | parī te bolo yeīla pāhe | ātā prastuta aike || Jñāne.7.14 ||</p>
<p>Bhūmirāpo’nalo vāyuḥ(kh) khaṁ mano buddhireva cha | ahaṅgkāra itīyaṁ me bhinnā prakrutiraṣhṭadhā || Bha.Gī.7.4 ||</p>
<p>Tarī avadhārī gā dhanaṅjayā | [ahaṅgkāra iti] he mahadādika mājhī māyā | jaisī pratibiṅbe chhāyā | nijāṅgāchī || Jñāne.7.15 || [Bhinnā prakrutiraṣhṭadhā] Āṇi iyete prakruti mhaṇije | je aṣhṭadhā bhinna jāṇije | lokatraya niphaje | [iyaṁ] iyestava || Jñāne.7.16 || He aṣhṭadhā bhinna kaisī | aisā dhwani dharisī ĵarī mānasī | tarī techi gā ātā pariyesī | vivaṅchanā || Jñāne.7.17 || [Bhūmiriti] Āpa teja gagana | mahī māruta mana | buddhi ahaṅkāra he bhinna | āṭhai bhāga || Jñāne.7.18 ||</p>
<p>Apareyamitastwanyāṁ prakrutiṁ viddhi me parām | jīvabhūtāṁ mahābāho yayedaṁ(n) dhāryate jagat || Bha.Gī.7.5 ||</p>
<p>[Apareyaṁ] Yā āṭhāṅchī je sāmyāvasthā | [itastwanyāmiti] te mājhī parama prakruti Pārthā | [jīvabhūtāṁ mahābāho] tiye nāma vyavasthā | jīva aisī || Jñāne.7.19 || Je jaḍāte jīvavī | chetanete chetavī | manākaravī mānavī | shoka moho || Jñāne.7.20 || Pai buddhīchyā aṅgī ĵāṇaṇe | te jiye ĵavaḷikeche karaṇe | [yayedaṁ(n) dhāryate jagat] jiyā ahaṅkārāche viṅdāṇe | jagachi dharije || Jñāne.7.21 ||</p>
<p>Etadyonīni bhūtāni sarvāṇītyupadhāraya | ahaṁ(ṅ) krutsnasya jagataḥ(ph) prabhavaḥ(ph) pralayastathā || Bha.Gī.7.6 ||</p>
<p>[Etaditi] Te sūkṣhma prakruti koḍe | jai sthūḷāchiyā āṅgā ghaḍe | tai bhūtasruṣhṭīchī paḍe | ṭāṅkasāḷa || Jñāne.7.22 || Chaturvidha ṭhasā | umaṭo lāge āpaisā | molā tarī sarisā | parī tharachi ānāna || Jñāne.7.23 || Hotī chauryāsī lakṣha tharā | yerā mitī neṇije bhāṅḍārā | bhare ādishūnyāĉhā gābhārā | nāṇeyāṁsī || Jñāne.7.24 || Aise ekatuke pāṅchabhautika | paḍatī bahuvasa ṭāṅka | maga tiye samruddhīche lekha | prakrutīchi dharī || Jñāne.7.25 || Je āṅkhūni nāṇe vistārī | pāṭhī tayāchī āṭaṇī karī | mājī karmākarmāchiyā vyavahārī | pravartu dāvī || Jñāne.7.26 || [‘tadrūpakamabhedo ya upamānopameyayoḥ’] He rūpaka parī aso | sāṅgo ughaḍa jaise ye pariyeso | tarī nāmarūpāchā atiso | prakrutīcha kīje || Jñāne.7.27 || [Ahamiti] Āṇi prakruti tava mājhyā ṭhāyī | biṁbe yetha āna nāhī | mhaṇoni ādi madhya avasāna pāhī | jagāsi mī || Jñāne.7.28 ||</p>
<p>Mattaḥ(ph) parataraṁ(n) nānyakiñchidasti Dhanañjaya | mayi sarvamidaṁ protaṁ sūtre maṇigaṇā iva || Bha.Gī.7.7 ||</p>
<p>[Mattaḥ(ph) parataramiti] He rohiṇīche jaḷa | tayāche pāhātā yeije mūḷa | tai rashmi navhatī kevaḷa | hoya te Bhānu || Jñāne.7.29 || Tayāchiparī kirīṭī | iyā prakrutī jāliye sruṣhṭī | jai upasaṅharūni kījela ṭhī | tai mīchi āhe || Jñāne.7.30 || [Mayīti] Aise hoya dise na dise | he majachimājī ase | miyā vishwa dharije jaise | sūtre maṇi || Jñāne.7.31 || Suvarṇāche maṇī kele | te soniyāche sutī voṁvile | taise myā jaga dharile | sabāhyābhyaṅtarī || Jñāne.7.32 ||</p>
<p>Raso’hamapsu Kaunteya prabhāsmi shashisūryayoḥ | praṇavaḥ(s) sarvavedeṣhu shabdaḥ(kh) khe pauruṣhaṁ(n) nruṣhu || Bha.Gī.7.8 || Puṇyo gandhaḥ(ph) pruthivyāṁ(ñ) cha tejashchāsmi vibhāvasau | jīvanaṁ sarvabhūteṣhu tapashchāsmi tapaswiṣhu || Bha.Gī.7.9 ||</p>
<p>[Raso’hamiti] Mhaṇoni udakī rasa | kā pavanī ĵo sparsha | shashisūryī ĵo prakāsha | to mīchi ĵāṇa || Jñāne.7.33 || [Puṇyo gandhaḥ(ph) pruthivyāṁ(ñ) cha] Taisāchi naisargika shuddha | mī pruthvīchyā ṭhāyī gaṅdha | [shabdaḥ(kh) khe] gaganī mī shabda | [praṇavaḥ(s) sarvavedeṣhu] vedī praṇava || Jñāne.7.34 || [Pauruṣhaṁ(n) nruṣhu] Narāchyā ṭhāyī naratwa | je ahaṁbhāviye sattwa | te pauruṣha mī he tattwa | bolijata ase || Jñāne.7.35 || [Tejashchāsmi vibhāvasau] Agni aise ahācha | tejī nāmāche āhe kavacha | te parate keliyā sācha | nijateja te mī || Jñāne.7.36 || [Jīvanaṁ sarvabhūteṣhu] Āṇi nānāvidha yonī | janmoni bhūte tribhuvanī | vartata āhāti jīvanī | āpulālyā || Jñāne.7.37 || Eke pavanachi pitī | eke truṇāstava jitī | eke annādhāre rāhatī | jaḷe eke || Jñāne.7.38 || Aise bhūtaprati ānāna | je prakrutivashe dise jīvana | te āghavāṭhāyī abhinna | mīchi eka || Jñāne.7.39 ||</p>
<p>Bījaṁ māṁ sarvabhūtāṁ(n)nā viddhi Pārth sanātanam | buddhirbuddhimatāmasmi tejastejaswināmaham || Bha.Gī.7.10 || Balaṁ balavatāṁ(ñ) chāhaṁ(ṅ) kāmarāgavivarjitam | dharmāviruddho bhūteṣhu kāmo’smi bharatarṣhabha || Bha.Gī.7.11 ||</p>
<p>[Bījaṁ māṁ sarvabhūtānāṁ] Pai ādicheni avasare | virūḍhe gaganācheni aṅkure | je aṅtī giḷī akṣhare | praṇavapīṭhīṅchī || Jñāne.7.40 || Ĵava hā vishwākāra ase | tava je vishwāchisārakhe dise | maga mahāpraḷayadashe | kaiseni navhe || Jñāne.7.41 || Aise anādi je sahaja | te mī gā vishwabīja | he hātātaḷī tuĵa | deijata ase || Jñāne.7.42 || Maga ughaḍa karūni Pāṅḍavā | jai he āṇisī sāṅkhyāchiyā gāṁvā | tai yayāĉhā upega baravā | dekhasīla || Jñāne.7.43 || Parī he aprāsaṅgika ālāpa | ātā asatu bolo saṅkṣhepa | [tapashchāsmi tapaswiṣhu iti navamashlokasthaṁ] ĵāṇa tapiyāṅchyā ṭhāyī tapa | te rūpa māĵhe || Jñāne.7.44 || [Balaṁ balavatāṁ(ñ) chāhamiti] Baḷiyāṁmājī baḷa | te mī ĵāṇa aḍhaḷa | [buddhirbuddhimatāmasmi] buddhimaṅtī kevaḷa | buddhi te mī || Jñāne.7.45 || [Dharmāviruddho bhūteṣhwiti] Bhūtāṅchyā ṭhāyī kāma | to mī mhaṇe ātmārāma | jeṇe arthāstava dharma | thora hoya || Jñāne.7.46 || Yerhavī vikārācheni paise | karī kīra iṅdriyāṅchyāchi aise | parī dharmāsi vekhāse | jāvo nedī || Jñāne.7.47 || Ĵo apravruttīchā avhāṅṭā | sāṅḍūni vidhīchiyā nighe vāṭā | tevīṅchi niyamāchā divaṭā | save chāle || Jñāne.7.48 || Kāma aishiyā vojā pravarte | mhaṇoni dharmāsi hoya purate | mokṣhatīrthīṅche mukte | saṁsāra bhogī || Jñāne.7.49 || [Kāmo’smi bharatarṣhabha] Ĵo shrutigauravāchyā māṅḍavī | kāma sruṣhṭīchā vela vāḍhavī | jaṅva karmaphaḷeṁsī pālavī | apavargī ṭeṅke || Jñāne.7.50 || Aisā niyata kā kaṅdarpa | ĵo bhūtā yā bījarūpa | to mī mhaṇe bāpa | yogiyāṅchā || Jñāne.7.51 || [Tejastejaswināmahaṁ] He ekeka kitī sāṅgāve | ātā vastujātachi āghave | majapāsūni ĵāṇāve | vikārale ase || Jñāne.7.52 ||</p>
<p>Ye chaiva sāttwikā bhāvā rājasāstāmasāshcha ye | matta eveti tānviddhi na twahaṁ(n) teṣhu te mayi || Bha.Gī.7.12 ||</p>
<p>[Ye chaiva sāttwikā bhāvā iti] Je sāttwika hana bhāva | kā rajatamādi sarva | [matta eveti tānviddhi] te mamarūpasaṁbhava | voḷakhe tū || Jñāne.7.53 || [Te mayi] Te he ĵāle tarī mājhyā ṭhāyī | [na twahaṁ(n) teṣhu] parī tayāmājī mī nāhī | jaisī swapnīṅchyā ḍohī | jāgrutī na buḍe || Jñāne.7.54 || [Ayaṁ bhāvaḥ] Jaisī rasāchīcha sughaṭa | bījakaṇikā ghanavaṭa | parī tiyestava hoya kāṣhṭha | aṅkuradwāre || Jñāne.7.55 || Maga tayā kāṣhṭhāchyā ṭhāyī | sāṅga pā bījapaṇa ase kāī | taisā mī vikārī nāhī | ĵarī vikāralā dise || Jñāne.7.56 || Pai gaganī upaĵe ābhāḷa | parī tetha gagana nāhī kevaḷa | athavā ābhāḷī hoya salila | tetha abhra nāhī || Jñāne.7.57 || Maga tyā udakācheni āveshe | pragaṭale teja je lakhalakhīta dise | tiye vijūmāji ase | salila kāyi || Jñāne.7.58 || Sāṅge agnīstava dhūma hoye | tiye dhūmī kāya agni āhe | taisā vikāra hā mī nohe | ĵarī vikāralā ase || Jñāne.7.59 ||</p>
<p>Tribhirguṇamayairbhāvairebhiḥ(s) sarvamidaṁ(ñ) jagat | mohitaṁ(n) nābhijānāti māmebhyaḥ(ph) paramavyayam || Bha.Gī.7.13 ||</p>
<p>[Tribhirguṇamayairbhāvairiti] Parī udakī jālī bābuḷī | te udakāte jaisī jhāṅkoḷī | kā vāyāṅchi ābhāḷī | ākāsha lope || Jñāne.7.60 || Hā gā swapna laṭike mhaṇo ye | parī nidrāvashe bāṇale hoye | tava āṭhava kāya deta āhe | āpaṇapeyā || Jñāne.7.61 || He aso ḍoḷyāṅche | ḍoḷāṅchi paḍaḷa rache | teṇe dekhaṇepaṇa ḍoḷyāṅche | na giḷije kāyi || Jñāne.7.62 || Taisī he mājhīcha biṁbalī | triguṇātmaka sāulī | [mohitaṁ] kī majachi āḍa voḍavalī | javanikā jaisī || Jñāne.7.63 || [Nābhijānāti] Mhaṇaūni bhūte māte neṇatī | [māmebhyaḥ(ph) paramavyayaṁ] mājhīṅcha parī mī navhatī | jaisī jaḷīṅchī jaḷī na viratī | muktāphaḷe || Jñāne.7.64 || Pai pruthvīyechā ghaṭa kīje | saveṅchi pruthvīsī miḷe ĵarī meḷavije | yerhavī tochi agnisaṅge sije | tarī vegaḷā hoya || Jñāne.7.65 || Taise bhūtajāta sarva | he māĵhechi kīra avayava | parī māyāyoge jīva- | dashe āle || Jñāne.7.66 || Mhaṇoni māĵhechi mī navhatī | māĵhechi maĵa noḷakhatī | ahaṁmamatābhrāṅtī | viṣhayāṅdha ĵāle || Jñāne.7.67 ||</p>
<p>Daivī hyeṣhā guṇamayī mama māyā duratyayā | māmeva ye prapadyante māyāmetāṁ(n) taranti te || Bha.Gī.7.14 ||</p>
<p>[Daivī hyeṣhā] Ātā mahadādi he [mama māyā] mājhī māyā | utaroniyā dhanaṅjayā | mī hoije he āyā | kaiseni ye || Jñāne.7.68 || Jiye brahmāchaḷāchā ādhāḍā | pahilyā saṅkalpajaḷāchā ubhaḍā | saveṅchi mahābhūtāṅchā buḍabuḍā | sānā ālā || Jñāne.7.69 || Je sruṣhṭivistārācheni voghe | chaḍhata kāḷakalanecheni vege | pravruttinivruttīchī tuṅge | taṭe sāṅḍī || Jñāne.7.70 || [Guṇamayī] Je guṇaghanācheni vruṣhṭibhare | bharalī mohācheni mahāpure | gheūni jāta nagare | yamaniyamāṅchī || Jñāne.7.71 || Je dweṣhāchyā āvartī dāṭata | matsarāche vaḷase paḍata | māji pramādādi taḷapata | mahāmīna || Jñāne.7.72 || Jetha prapaṅchāchī vaḷaṇe | karmākarmāṅchī vobhāṇe | varī tartātī vosāṇe | sukhaduḥkhāṅchī || Jñāne.7.73 || Ratīchiyā beṭā | ādaḷatī kāmāchiyā lāṭā | jetha jīvaphena saṅghāṭā | saiṅgha dise || Jñāne.7.74 || Ahaṅkārāchiyā chaḷiyā | varī madatrayāchiyā ukaḷiyā | jetha viṣhayormīṅchyā ākaḷiyā | ullāḷa ghetī || Jñāne.7.75 || Udayāstāche loṅḍhe | pāḍita janmamaraṇāche choṅḍhe | jetha pāṅchabhautika buḍabuḍe | hotī jātī || Jñāne.7.76 || Saṁmoha vibhrama māse | giḷitātī dhairyāchī āmiṣhe | tetha devhaḍe bhoṁvata vaḷase | ajñānāche || Jñāne.7.77 || Bhrāṅtīcheni khaḍuḷe | revale āstheche avagāḷe | raĵoguṇācheni khaḷāḷe | swarga gāje || Jñāne.7.78 || Tamāche dhārase vāḍa | sattwāche sthirapaṇa jāḍa | [duratyayā] kiṁbahunā he duvāḍa | māyānadī || Jñāne.7.79 || Pai punarāvruttīcheni ubhaḍe | jhaḷaṁbatī satyalokīche huḍe | ghāye gaḍabaḍatī dhoṅḍe | brahmagoḷakāche || Jñāne.7.80 || Tayā pāṇiyācheni vahilepaṇe | ajhunī na dharatī vobhāṇe | aisā māyāpūra hā kavaṇe | tarijela gā || Jñāne.7.81 || Yetha eka navalāvo | ĵo ĵo kīje taraṇopāvo | to to apāvo | hoya te aika || Jñāne.7.82 || Eka swayaṁbuddhīchyā bāhī | rigāle tayāṅchī shuddhīchi nāhī | eka jāṇiveche ḍohī | garveṅchi giḷile || Jñāne.7.83 || Ekī vedatrayāchiyā sāṅgaḍī | ghetalyā ahaṅbhāvāchiyā dhoṅḍī | te madamīnāchyā toṅḍī | sagaḷechi gelee || Jñāne.7.84 || Ekī vayaseche jāḍa bāṅdhale | maga manmathāchiye kāṁse lāgale | te viṣhayamagarī sāṅḍile | chaghaḷūniyā || Jñāne.7.85 || Ātā ārdhakyāchyā taraṅgā- | māji matibhraṅshāchā jaraṅgā | teṇe kavaḷijatāti pai gā | chahūṅkaḍe || Jñāne.7.86 || Āṇi shokāchā kaḍā upaḍata | krodhāchyā āvartī dāṭata | āpadāgidhī chuṁbijata | udhavalāṭhāyī || Jñāne.7.87 || Maga duḥkhācheni barabaṭe bobale | pāṭhī maraṇāche reṁve reṁvale | aise kāmāche kāṁse lāgale | te gele vāyā || Jñāne.7.88 || Ekī yajanakriyechī peṭī | bāṅdhoni ghātalī poṭī | te swargasukhāchyā kapāṭī | shirakoni ṭhele || Jñāne.7.89 || Ekī mokṣhī lāgāvayāchiyā āshā | kelā karmabāhyāṅchā bharaṁvasā | parī te paḍile vaḷasā | vidhiniṣhedhāṅchyā || Jñāne.7.90 || Jetha vairāgyāchī nāva na rige | vivekāchā tāgā nalage | vari kāhī taro ye yoge | tarī vipāya to || Jñāne.7.91 || Aise tarī jīvāchiye āṅgavaṇe | iye māyānadīche taraṇe | he kāsayāsārikhe bolaṇe | mhaṇāve pā || Jñāne.7.92 || Ĵarī apathyashīḷā vyādhī | ākaḷe sādhūṅsi durjanāchī buddhī | kī rāgī sāṅḍī siddhī | ālī sāṅtī || Jñāne.7.93 || Ĵarī chorā sabhā dāṭe | athavā mīnā gaḷa ghoṭe | nā tarī bheḍā ulaṭe | vivasī ĵarī || Jñāne.7.94 || Pāḍasa vāgura karāṅḍī | kā muṅgī Meru volāṅḍī | tarī māyechī pailathaḍī | dekhatī jīva || Jñāne.7.95 || Mhaṇaūna gā Paṅḍusutā | jaisī sakāmā na jiṇavechi vanitā | tevī māyāmaya he saritā | na tarave jīvā || Jñāne.7.96 || [Māmeva ye prapadyante] Yetha ekachi līlā tarale | je sarvabhāve maĵa bhajale | tayā ailīcha thaḍī sarale | māyājaḷa || Jñāne.7.97 || Jayā sadguru tārū phuḍe | je anubhavāche kāṅse gāḍhe | jayā ātmanivedana tarāṅḍe | ākaḷale || Jñāne.7.98 || Je ahaṁbhāvāche vojhe sāṅḍunī | vikalpāchiyā jhuḷakā chukāuni | anurāgāchā nirutā hounī | pāṇiḍhāḷa || Jñāne.7.99 || Jayā aikyāchiyā utārā | bodhāchā ĵoḍalā tārā | maga nivruttīchiyā paila tīrā | jheṅpāvale je || Jñāne.7.100 || Te uparatīchyā vāṁvī selata | sohaṅbhāvācheni thāve pelata | maga nighāle anakaḷita | Nivruttitaṭī || Jñāne.7.101 || Yeṇe upāye maĵa bhajale | [māyāmetāṁ(n) taranti te] te he mājhī māyā tarale | [chūrṇikā] parī aise bhakta vipāile | bahuvasa nāhī || Jñāne.7.102 ||</p>
<p>Na māṁ(n) duṣhkrutino mūḍhāḥ(ph) prapadyante narādhamāḥ(hā) | māyayāpahrutajñānā āsuraṁ bhāvamāshritāḥ(hā) || Bha.Gī.7.15 || Chaturvidhā bhajante māṁ(ñ) janāḥ(s) sukrutino’rjuna | ārto jijñāsurarthārthī jñānī cha bharatarṣhabha || Bha.Gī.7.16 ||</p>
<p>[Mūḍhāḥ(hā)] Je bahutā ekā avāṅtara | ahaṅkārāchā bhūtasaṅchāra | jāhālā mhaṇoni visara | ātmabodhāchā || Jñāne.7.103 || [Duṣhkrutinaḥ] Te veḷī niyamāche vastra nāṭhave | puḍhīla adhogatīchī lāja neṇave | āṇi karitāta je na karāve | veda mhaṇe || Jñāne.7.104 || [Narādhamāḥ(hā)] Pāhe pā sharīrāchiyā gāṁvā | jayālāgī āle Pāṅḍavā | to kāryārtha āghavā | sāṅḍūniyā || Jñāne.7.105 || [Āsuraṁ bhāvamāshritāḥ(hā)] Iṅdriyagramīṅche rājabidī | ahaṅmamatechiyā jalpavādī | vikārāṅtarāṅchī māṅdī | meḷavūniyā || Jñāne.7.106 || [Māyayāpahrutajñānāḥ(hā)] Duḥkhashokāṅchyā ghāī | māriliyāchī sechi nāhī | he sāṅgāvayā kāraṇa kāī | je grasile māyā || Jñāne.7.107 || [Māṁ(n) na prapadyante] Mhaṇoni te māte chukale | [chaturvidhā iti] eka chaturvidha maĵa bhajale | jihī ātmahita kele | vāḍhate gā || Jñāne.7.108 || [Ārta iti] To pahilā ārta mhaṇije | dusarā jijñāsu bolije | tijā arthārthī jāṇije | jñāniyā chauthā || Jñāne.7.109 ||</p>
<p>Teṣhāṁ(ñ) jñānī nityayukta ekabhaktirvishiṣhyate | priyo hi jñānino’tyarthamahaṁ sa cha mama priyaḥ || Bha.Gī.7.17 ||</p>
<p>[Teṣhāṁ] Tetha ārta to ārtīcheni vyāĵe | jijñāsu to jāṇāvayālāgī bhaje | tijeni teṇe ichchhije | arthasiddhi || Jñāne.7.110 || Maga chauthiyāchyā ṭhāyī | kāhīṅcha karaṇe nāhī | mhaṇoni bhakta eka pāhī | jñāniyā ĵo || Jñāne.7.111 || [Jñānī nityayuktaḥ] Je tayā jñānācheni prakāshe | phiṭale bhedāche kaḍavase | maga mīchi ĵāhalā samarase | āṇi bhaktahī tevīṅchi || Jñāne.7.112 || Parī āṇikāṅchiye diṭhī nāveka | jaisā sphaṭikachi bhāse udaka | taisā jñānī navhe kautuka | sāṅgatā to || Jñāne.7.113 || Jaisā vārā kā gaganī vire | maga vārepaṇa vegaḷe nure | tevī bhakta he paija na sare | ĵarī aikyā ālā || Jñāne.7.114 || [Ekabhaktirvishiṣhyate] Ĵarī pavana hālavūni pāhije | tarī gaganāvegaḷā dekhije | yerhavī gagana to sahaĵe | ase jaise || Jñāne.7.115 || Taise sharīrī hana karme | to bhakta aisā game | parī aṅtarapratītidharme | mīchi jālā || Jñāne.7.116 || [Priyo hīti] Āṇi jñānācheni ujiḍalepaṇe | mī ātmā aise to ĵāṇe | mhaṇaūni mīhī taiseṅchi mhaṇe | uchaṁbaḷalāsāṅtā || Jñāne.7.117 || Hā gā jīvāpailīkaḍilī khuṇe | ĵo pāvoni vāvaro ĵāṇe | to dehācheni vegaḷepaṇe | kāya vegaḷā hoya || Jñāne.7.118 ||</p>
<p>Udārāḥ(s) sarva evaite jñānī twātmaiva me matam | āsthitaḥ(s) sa hi yuktātmā māmevānuttamāṁ(ṅ) gatim || Bha.Gī.7.18 ||</p>
<p>[Udārā iti] Mhaṇoni āpulālyā hitācheni lobhe | maĵa āvaḍe tohī bhakta jhoṁbe | parī mīchi karī vālabhe | aisā jñāniyā eka || Jñāne.7.119 || Pāhe pā dubhateyāchiyā āshā | jaga dhenūsi karītase phāṁsā | parī doreṅvīṇa kaisā | vatsā chābaḷī || Jñāne.7.120 || Kā je tanumanaprāṇe | te āṇika kāhīṅchi neṇe | dekhatasāṅte mhaṇe | he māya mājhī || Jñāne.7.121 || Te yeṇeṁmāne ananyagatī | mhaṇaūni dhenūhī taisīchi prītī | tayālāgī lakṣhmīpatī | bolile sāche || Jñāne.7.122 || He aso maga mhaṇitale | je kā tuĵa sāṅgītale | tehī bhakta bhale | paḍhiyaṅte āmhā || Jñāne.7.123 || [Āsthita iti] Parī ĵāṇoniyā māte | je pāho visarale māghaute | jaise sāgarā yeūni sarite | muraḍāve ṭhele || Jñāne.7.124 || Taisī aṅtaḥkaraṇakuharī janmalī | jayāchī pratītiGaṅgā maĵa mīnalī | to mī he kāya bolī | phāra karū || Jñāne.7.125 || Yerhavī jñāniyā ĵo mhaṇije | to chaitanyachi kevaḷa māĵhe | he na mhaṇāve parī kāya kīje | na bolaṇe bolo || Jñāne.7.126 ||</p>
<p>Bahūnāṁ(ñ) janmanāmante jñānavānmāṁ prapadyate | vāsudevaḥ(s) sarvamiti sa mahātmā sudurlabhaḥ || Bha.Gī.7.19 ||</p>
<p>[Bahūnāṁ(ñ) janmanāmante] Je to viṣhayāchī moṭhī jhāḍī | māji kāmakrodhāṅchī sāṅkaḍī | chukavūni ālā pāḍī | sadwāsanechiyā || Jñāne.7.127 || Maga sādhusaṅge subhaṭā | ujū satkarmāchiyā vāṭā | apravruttīchā avhāṅṭā | ḍāvalūnī || Jñāne.7.128 || Āṇi janmashatāṅchā vāhatavaṇā | tevī āsthechiyā na lechi vāhaṇā | tetha phaḷahetūchā ugāṇā | kavaṇa chāḷī || Jñāne.7.129 || Aisā sharīrasaṁyogāchiye rātī- | māji dhāvatā saḍiyā āyatī | tava karmakṣhayāchī pāhātī | pāhāṅṭa jālī || Jñāne.7.130 || [Jñānavān] Taisīcha gurukrupā ukhā ujaḷalī | jñānāchī votapalī paḍalī | tetha sāmyāchī rhuddhi ughaḍalī | tayāchiye druṣhṭī || Jñāne.7.131 || [Māṁ prapadyate] Te veḷī jayākaḍe vāsa pāhe | teutā mīchi tayā eka āhe | athavā nivāṅta ĵarī rāhe | tarī mīchi tayā || Jñāne.7.132 || He aso āṇika kāhī | tayā sarvatra mīvāṅchūni nāhī | jaise sabāhya jaḷa ḍohī | buḍāliyā ghaṭā || Jñāne.7.133 || Taisā to majabhītarī | mī tayā āṅtabāherī | he sāṅgijela bolavarī | taise navhe || Jñāne.7.134 || Mhaṇoni aso he iyāparī | to dekhe jñānāchī vākhārī | teṇe saṅsaraleni karī | āpa vishwa || Jñāne.7.135 || [Vāsudevaḥ(s) sarvamiti] He samastahī Shreevāsudeva | aisā pratītirasāchā votalā bhāva | mhaṇoni bhaktāṁmājī rāva | āṇi jñāniyā tochi || Jñāne.7.136 || [Sa mahātmā sudurlabhaḥ] Jayāchiye pratītīchyā vākhārā | pavāḍa hoya charācharā | to mahātmā dhanurdharā | durlabha āthī || Jñāne.7.137 || [Chūrṇikā] Yera bahuta ĵoḍatī kirīṭī | jayāṅchī bhajane bhogāsāṭhī | je āshātimire druṣhṭī- | maṅda ĵāle || Jñāne.7.138 ||</p>
<p>Kāmaistaistairhrutajñānāḥ(ph) prapadyante’nyadevatāḥ(hā) | taṁ(n) taṁ(n) niyamamāsthāya prakrutyā niyatāḥ(s) swayā || Bha.Gī.7.20 ||</p>
<p>[Kāmairiti] Āṇi phaḷāchiyā hāṁvā | hrudayī kāmā jālā rigāvā | kī tayāchiye ghasaṇī divā | jñānāchā gelā || Jñāne.7.139 || Aise ubhayatā āṅdhārī paḍale | mhaṇoni pāsīṅchi māte chukale | maga sarvabhāve anusarale | devatāṅtarā || Jñāne.7.140 || [Prakrutyā niyatāḥ(s) swayā] Ādhīĉha prakrutīche pāika | varī bhogālāgī tava raṅka | maga teṇe lolupatwe kautuka | kaiseni bhajatī || Jñāne.7.141 || [Taṁ(n) taṁ(n) niyamamāsthāya] Kavaṇī tiyā niyamabuddhi | kaisiyā hana upachārasamruddhi | kā arpaṇa yathāvidhi | vihita karaṇe || Jñāne.7.142 ||</p>
<p>Yo yo yāṁ yāṁ(n) tanuṁ bhaktaḥ(sh) shraddhayārchitumichchhati | tasya tasyāchalāṁ shraddhāṁ(n) tāmeva vidadhāmyaham || Bha.Gī.7.21 ||</p>
<p>[Yo ya iti] Pai ĵo jiye devatāṅtarī | bhajāvayāchī ĉhāḍa karī | [tasya tasyeti] tayāchī te ĉhāḍa purī | puravitā mī || Jñāne.7.143 || Devodevī mīchi pāhī | hāhī nishchaya tyāsi nāhī | bhāva te te ṭhāyī | vegaḷālā dharī || Jñāne.7.144 ||</p>
<p>Sa tayā shraddhayā yuktastasyārādhanamīhate | labhate cha tataḥ(kh) kāmānmayaiva vihitānhi tān || Bha.Gī.7.22 ||</p>
<p>[Sa tayeti] Maga tiyā shraddhāyukta | tethiṅche ārādhanā je uchita | te siddhivarī samasta | varto lāge || Jñāne.7.145 || [Labhate iti] Aise jeṇe je bhāvije | te phaḷa teṇe pāvije | parī teṁhī sakaḷa nipaje | majachistava || Jñāne.7.146 ||</p>
<p>Antavattu phalaṁ(n) teṣhāṁ(n) tadbhavatyalpamedhasām | devāndevayaĵo yānti madbhaktā yānti māmapi || Bha.Gī.7.23 ||</p>
<p>[Antavattu phalaṁ(n) teṣhāṁ] Parī te bhakta māte neṇatī | je kalpanebāherī na nighatī | mhaṇoni kalpita phaḷā pāvatī | aṅtavaṅta || Jñāne.7.147 || [Tadbhavatyalpamedhasāṁ] Kiṁbahunā aise bhajana | te saṁsārāchechi sādhana | yera phaḷabhoga to swapna | nāvabharī dise || Jñāne.7.148 || [Devāndevayaĵo yānti] He aso paraute | maga ho kā āvaḍate | parī yajī ĵo devatāṅte | to devatwāsīchi ye || Jñāne.7.149 || [Madbhaktā yānti māmapi] Yera tanumanaprāṇī | je anusarale māĵheyāchi vāhaṇī | te dehāchyā nirvāṇī | mīchi hotī || Jñāne.7.150 ||</p>
<p>Avyaktaṁ vyaktimāpannaṁ manyante māmabuddhayaḥ | paraṁ bhāvamajānanto mamāvyayamanuttamam || Bha.Gī.7.24 ||</p>
<p>[Abuddhayaḥ] Parī taise na karitī prāṇiye | vāṁyā āpalyā hitī vāṇiye | je poṁhatāti pāṇiye | taḷahātiṅcheni || Jñāne.7.151 || [Mamāvyayaṁ] Nānā amrutāchyā sāgarī buḍije | maga toṅḍā kā vajramiṭhī pāḍije | āṇi manī tarī āṭhavije | thillarodakāte || Jñāne.7.152 || He aise kāsayā karāve | je amrutīṁhī rigoni marāve | te sukhe amruta hoūni kā nasāve | amrutāmājī || Jñāne.7.153 || Taisā phaḷahetūchā pāṅjarā | sāṅḍūniyā dhanurdharā | [anuttamaṁ] kā pratītipākhī chidaṁbarā | gosāviyā nohāve || Jñāne.7.154 || Jetha uṅchāvaleni pavāḍe | sukhāchā paisāra ĵoḍe | āpuleni suravāḍe | uḍo ye aisā || Jñāne.7.155 || [Avyaktaṁ vyaktimāpannaṁ manyante māṁ] Tayā umapā māpa kā suvāve | maĵa avyaktā vyakta kā mānāve | siddha asatā kā nimāve | sādhanavarī || Jñāne.7.156 || [Paraṁ bhāvamajānanto] Parī hā bola āghavā | ĵarī vichārijatase Pāṅḍavā | tarī visheṣhe yā jīvā | na chojave gā || Jñāne.7.157 ||</p>
<p>Nāhaṁ prakāshaḥ(s) sarvasya yogamāyāsamāvrutaḥ | mūḍho’yaṁ(n) nābhijānāti loko māmajamavyayam || Bha.Gī.7.25 ||</p>
<p>[Yogamāyāsamāvrutaḥ] Kā je yogamāyāpaḍaḷe | [mūḍho’yaṁ lokaḥ] he ĵāle āhātī āṅdhaḷe | [nāhaṁ prakāshaḥ(s) sarvasya] mhaṇoni prakāshācheni dehabaḷe | [nābhijānāti] na dekhatī māte || Jñāne.7.158 || [Māṁ] Yerhavī mī nase aise | kāya vastujāta ase | [ajaṁ] pāhe pā lavaṇa jaḷarase | rahita āhe || Jñāne.7.159 || [Avyayaṁ] Pavana kavaṇāte na shivechi | ākāsha ke na samāyechi | he aso eka mīchi | vishwī āhe || Jñāne.7.160 ||</p>
<p>Vedāhaṁ samatītāni vartamānāni chārjuna | bhaviṣhyāṇi cha bhūtāni māṁ(n) tu veda na kashchana || Bha.Gī.7.26 ||</p>
<p>[Vedāhaṁ samatītāni] Yethe bhūte jiye atītalī | tiye mīchi hoūni ṭhelī | [vartamānāni chārjuna] āṇi vartata āhāti jetulī | tīṁhī mīchi || Jñāne.7.161 || [Māṁ(n) tu veda na kashchana] Kā bhaviṣhyamāṇe jiye hī | tīṁhī majavegaḷī nāhī | hā bolachi yerhavī kāhī | hoya nā ĵāya || Jñāne.7.162 || Dorāchiyā sāpāsī | ḍoṁbā baḍiyā aisī | saṅkhyā na karave koṇhāsī | tevī bhūtāṁsi mithyatwe || Jñāne.7.163 || Aisā mī Paṅḍusutā | anusyūta sadā asatā | yā saṅsāra ĵo bhūtā | to āne bole || Jñāne.7.164 || Tarī techi ātā thoḍīsī | goṭhī sāṅgijela pariyesī | jetha ahaṅkāratanūṁsī | vālabha paḍile || Jñāne.7.165 ||</p>
<p>Ichchhādweṣhasamutthena dwandwamohena Bhārata | sarvabhūtāni sammohaṁ sarge yānti parantapa || Bha.Gī.7.27 ||</p>
<p>[Ichchhādweṣhasamutthena] Tetha ichchhā he kumārī jālī | maga te kāmāchiyā tāruṇyā ālī | tetha dweṣheṁsī māṅḍilī | varāḍika || Jñāne.7.166 || [Dwandwamohena Bhārata] Tayā doghāṅstava janmalā | aisā dwaṅdwamoha jālā | maga to ājeyāne vāḍhavilā | ahaṅkāre || Jñāne.7.167 || To dhrutīsi sadā pratikūḷa | niyamāhī nāgave sthūḷa | āshārase doṅdila | jālāsāṅtā || Jñāne.7.168 || Asaṅtuṣhṭīchiyā madirā | matta hovoni dhanurdharā | viṣhayāche vovarā | vikrutīsī ase || Jñāne.7.169 || Teṇe bhāvashuddhīchiyā vāṭe | vikhurale vikalpāche kāṅṭe | maga chirile avhāṅṭe | apravruttīche || Jñāne.7.170 || [Sarvabhūtāni saṁmohaṁ] Teṇe bhūte bhāṁbāvalī | [sarge yānti parantapa] mhaṇoni saṁsārāchiyā āḍavāmāji paḍilī | maga mahāduḥkhāchyā ghetalī | vojheṁvarī || Jñāne.7.171 ||</p>
<p>Yeṣhāṁ(n) twantagataṁ pāpaṁ(ñ) janānāṁ puṇyakarmaṇām | te dwandwamohanirmuktā bhajante māṁ(n) druḍhavratāḥ(hā) || Bha.Gī.7.28 ||</p>
<p>[Yeṣhāṁ(n) twantagataṁ pāpaṁ] Aise vikalpāche vāyāṇe | kāṅṭe dekhoni sisāṇe | je matibhramāche pāsāvaṇe | ghetīchinā || Jñāne.7.172 || Ujū ekaniṣhṭhechyā pāulī | ragaḍūni vikalpāchiyā bhālī | mahāpātakāṅchī sāṅḍilī | aṭavī [janānāṁ] jihī || Jñāne.7.173 || [Puṇyakarmaṇāṁ] Maga puṇyāche dhāvā ghetale | [bhajante māṁ(n) druḍhavratāḥ(hā)] āṇi mājhī javaḷīka pāvale | [te dwandwamohanirmuktāḥ(hā)] kiṅbahunā te chukale | vāṭavadheyā || Jñāne.7.174 ||</p>
<p>Jarāmaraṇamokṣhāya māmāshritya yatanti ye | te brahma tadwiduḥ(kh) krutsnamadhyātmaṁ(ṅ) karma chākhilam || Bha.Gī.7.29 ||</p>
<p>[Jarāmaraṇamokṣhāya] Yerhavī tarī Pārthā | janmamaraṇāchī nime kathā | [yatanti ye] aisiyā prayatnāte āsthā | viye jayāṅchī || Jñāne.7.175 || [Te brahma tadwiduḥ(kh) krutsnaṁ] Tayā to prayatnachi eke veḷe | maga samagra parabrahma phaḷe | jayā pikaleyā rasa gaḷe | pūrṇatechā || Jñāne.7.176 || Te veḷī krutakrutyatā jaga bhare | [adhyātmaṁ(ṅ) karma chākhilaṁ] tetha adhyātmāche navalapaṇa pure | karmāche kāma sare | virame mana || Jñāne.7.177 || Aisā adhyātmalābha tayā | hoya gā dhanaṅjayā | [māmāshritya] bhāṅḍavala jayā | udyamī mī || Jñāne.7.178 || [Chūrṇikā] Tayāte sāmyāchiye vāḍhī | aikyāchī sāṅde kuḷavāḍī | tetha bhedāchiyā dubaḷavāḍī | neṇije tayā || Jñāne.7.179 ||</p>
<p>Sādhibhūtādhidaivaṁ māṁ sādhiyajñaṁ(ñ) cha ye viduḥ(hu) | prayāṇakāle’pi cha māṁ(n) te viduryuktachetasaḥ || Bha.Gī.7.30 || Oṁ tatsaditi ShreemadBhagawadgītāsūpaniṣhatsu brahmavidyāyāṁ yogashāstre ShreeKriṣhṇārjunasaṁ(ñ)vāde jñānavijñānayogo nāma saptamo’dhyāyaḥ || Bha.Gī.7.puṣhpikā ||</p>
<p>[Sādhibhūtādhidaivaṁ māṁ] Jihī sādhibhūtā māte | pratītīcheni hāte | dharūni adhidaivāte | shivatale gā || Jñāne.7.180 || [Sādhiyajñaṁ(ñ) cha ye viduḥ(hu)] Jayā jāṇivecheni vege | mī adhiyajña druṣhṭī rige | [prayāṇakāle’pi cha māṁ] te tanūcheni viyoge | virhaye navhatī || Jñāne.7.181 || Yerhavī āyuṣhyāche sūtra vighaḍatā | bhūtāṅchī umaṭe khaḍāḍatā | kāya na maratayāhi chittā | yugāṅta nohe || Jñāne.7.182 || Parī neṇo kaise pai gā | je jaḍoni gele mājhiyā āṅgā | te prayāṇīṅchiyā lagabagā | na sāṅḍitīcha māte || Jñāne.7.183 || [Te viduryuktachetasaḥ] Yerhavī tarī ĵāṇa | aise je nipuṇa | techi aṅtaḥkaraṇa- | yukta yogī || Jñāne.7.184 || [Uttarādhyāyabījaṁ] Tava iye shabdakupiketaḷī | noḍavechi avadhānāchī aṅjuḷī | je nāveka Arjun taye veḷī | māgāṅchi hotā || Jñāne.7.185 || Jetha tadbrahmavākyaphaḷe | jiye nānārtharase rasāḷe | bahakate āhāti parimaḷe | bhāvācheni || Jñāne.7.186 || Sahaja krupāmaṅdāniḷe | ShreeKriṣhṇadrumāchī vachanaphaḷe | Arjunashravaṇāchiye khoḷe | avachita paḍalī || Jñāne.7.187 || Tiye prameyāṅchī ho kā vaḷalī | kī brahmarasāchyā sāgarī chubukaḷilī | maga taisīṅcha kā ghoḷilī | paramānaṅde || Jñāne.7.188 || Teṇe baravepaṇe nirmaḷe | Arjunā unmeṣhāche ḍohaḷe | ghetāti gaḷāḷe | vismayāmrutāche || Jñāne.7.189 || Tiyā sukhasaṅpatti ĵoḍaliyā | maga swargā vāye vāṅkuliyā | hrudayāchyā jīvī gutakuliyā | hota āhātī || Jñāne.7.190 || Aise varachilīchi baravā | sukha jāvo lāgale phāvā | tava rasaswādāchiyā hāṁvā | lāho kelā || Jñāne.7.191 || Ĵhaḍakarī anumānācheni karataḷe | gheūni tiye vākyaphaḷe | pratītimukhī eke veḷe | ghālū pāhe || Jñāne.7.192 || Tava vichārāchiyā rasanā na dāṭatī | parī hetūchyā dashanī na phuṭatī | aise ĵāṇoni Subhadrāpatī | chuṁbīchinā || Jñāne.7.193 || Maga chamatkāralā mhaṇe | iye jaḷīṅchī mā tārāgaṇe | kaisā jhakavilo asalāgapaṇe | akṣharāṅcheni || Jñāne.7.194 || Iye pade navhatī phuḍiyā | gaganāchiyā ghaḍiyā | yetha āmuchī matī buḍāliyā | thāva na nighe || Jñāne.7.195 || Vāṅchūni jāṇāvayāchī ke goṭhī | aise jīvī kalpūni kirīṭī | tiyā punarapi kelī druṣhṭī | yādaveṅdrā || Jñāne.7.196 || Maga vinavile subhaṭe | hā ho jī ye ekavāṭe | sātahī pade anuchchhiṣhṭe | navale āhātī || Jñāne.7.197 || Yerhavī avadhānācheni vahilepaṇe | nānā prameyāṅche ugāṇe | kāya shravaṇācheni āṅgavaṇe | bolo rāhatī || Jñāne.7.198 || Parī taise he nohechi devā | dekhilā akṣharāṅchā meḷāvā | āṇi vismayāchiyā jīvā | vismayo jālā || Jñāne.7.199 || Kānācheni gavākṣhadwāre | bolāche rashmī abhyaṅtare | pāhenā tava chamatkāre | avadhāna ṭhākale || Jñāne.7.200 || Tevīṅchi arthāchī ĉhāḍa maĵa āhe | te sāṅgatāṁhī veḷa na sāhe | mhaṇūni nirūpaṇa lavalāhe | kīĵo devā || Jñāne.7.201 || Asā māgīla paḍatāḷā gheunī | puḍhā abhiprāya druṣhṭī sūnī | tevīṅchimāji shiraunī | ārtī āpulī || Jñāne.7.202 || Kaisī pusatī pāhe pā jāṇiva | bhiḍechi tarī laṅgho nedī shīṁva | yerhavī ShreeKriṣhṇahrudayāsi kheṁva | devo saralā || Jñāne.7.203 || Aho Shreegurūte jai pusāve | tai yeṇeṁmāne sāvadha vhāve | he ekachi ĵāṇe āghave | savyasāchī || Jñāne.7.204 || Ātā tayāche te prashna karaṇe | varī sarvajña Shreeharīche bolaṇe | he Saṅjayo āvaḍalepaṇe | sāṅgela kaise || Jñāne.7.205 || Tiye avadhāna dyāve goṭhī | bolijela nīṭa marhāṭhī | jaisī kānāche ādhī druṣhṭī | upegā jāye || Jñāne.7.206 || Buddhīchiyā jibhā | bolāchā na chākhatā gābhā | akṣharāṅchiyā bhāṁbā | iṅdriye jitī || Jñāne.7.207 || Pāhā pā mālatīche kaḷe | ghrāṇāsi kīra vāṭale parimaḷe | parī varachiyā baravā kāi ḍoḷe | sukhive navhatī || Jñāne.7.208 || Taise deshiyechiyā havāvā | iṅdriye karitī rāṇivā | maga prameyāchiyā gāṁvā | lesā jāije || Jñāne.7.209 || Aiseni nāgarapaṇe | bola nime te bolaṇe | aikā Jñānadev mhaṇe | nivruttīchā || Jñāne.7.210 ||</p>
<p>Iti Shreejñāneshwaravirachitāyāṁ bhāvārthadīpikāyāṁ saptamo’dhyāyaḥ || 7 || Shloka 30, Ovyā 210.</p>
</section>
</body>
</html>
