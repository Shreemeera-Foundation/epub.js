<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="en-US">
<head>
  <meta charset="utf-8" />
  <meta name="generator" content="pandoc" />
  <title>ch001.xhtml</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" type="text/css" href="../styles/stylesheet1.css" />
</head>
<body epub:type="bodymatter">
<section id="shreejñāneshwarī-adhyay-14-transliterated" class="level1 unnumbered">
<h1 class="unnumbered">ShreeJñāneshwarī Adhyay 14 Transliterated</h1>
<p>|| ShreeJñāneshwarī ||</p>
<p>Adhyāya 14 vā</p>
<p>Jayajaya āchāryā | samastasuravaryā | prajñāprabhātasūryā | sukhodayā || Jñāne.14.1 || Jayajaya sarvavisāṁvayā | sohaṁbhāvasuhāvayā | nānā loka helāvayā | samudrā tū || Jñāne.14.2 || Āike gā ārtabaṅdhū | niraṅtara-kāruṇyasiṅdhū | vishadavidyāvadhū- | vallabhā jī || Jñāne.14.3 || Tū jayāṁprati lapasī | tayā vishwa he dāvisī | prakaṭa tai karisī | āghaveṅchi tū || Jñāne.14.4 || Kī puḍhilāchī druṣhṭī chorije | hā druṣhṭibaṅdha niphaje | pari navala lāghava tuĵhe | je āpaṇape chore || Jñāne.14.5 || Jī tūchi tū sarvā yayā | mā koṇā bodha koṇā māyā | aisiyā āpe āpa lāghaviyā | namo tuĵa || Jñāne.14.6 || Jāṇo jagī āpa vole | te tujhiyā volā surasa ĵāle | tuĵheni kṣhamatwa āle | pruthvīyesī || Jñāne.14.7 || Ravichaṅdrādi shaktī | udaya karitī trijagatī | te tujhiyā dīptī- | tejatejā || Jñāne.14.8 || Je chaḷavaḷije anile | te daivikeni jī nijabaḷe | nabha tuĵamājī kheḷe | lapithapi || Jñāne.14.9 || Kiṁbahunā māyā asheṣha | jñāna jī tuĵheni ḍoḷasa | aso vānaṇe sāyāsa | shrutīsi he || Jñāne.14.10 || Veda vānūni tavachi chāṅga | jaṅva na dise tuĵhe āṅga | maga āmhā tayā muga | eke pāṅtī || Jñāne.14.11 || Jī ekārṇavāche ṭhāyī | pāhatā praḷayameghāchā pāḍa nāhī | mā mahānadī kāyī | nivaḍū yetī || Jñāne.14.12 || Kā udayaliyā bhāswata | chaṅdra jaisā khadyota | āmhā shrutī tuĵa āṅta | to pāḍa ase || Jñāne.14.13 || Āṇi dujayā thāva moḍe | jetha pareshī vaikharī buḍe | to tū mā koṇe toṅḍe | vānāvāsī || Jñāne.14.14 || Yālāgī ātā | stutī sāṅḍūni nivāṅtā | charaṇī ṭhevije māthā | hechi bhale || Jñāne.14.15 || Tari tū jaisā āhāsi taisiyā | namo jī gururāyā | maĵa graṅthodyama phaḷāvayā | vevhārā hoī || Jñāne.14.16 || Ātā krupā bhāṅḍavala soḍī | bharī māĵhe matīchī potaḍī | karī jñānapadya ĵoḍī | thorā māte || Jñāne.14.17 || Maga mī saṅsarena teṇe | saṅtāṅte Karṇabhūṣhaṇe | levavīna sulakṣhaṇe | vivekāchī || Jñāne.14.18 || Jī Gītārthanidhāna | kāḍhū māĵhe mana | suyī snehāṅjana | āpale tū || Jñāne.14.19 || He vāksruṣhṭī eke veḷe | dekhotu māĵhe buddhīche ḍoḷe | taisā udaiĵo jī nirmaḷe | kāruṇyabiṁbe || Jñāne.14.20 || Mājhī prajñāvelī velhāḷa | kāvye hoya saphaḷa | to vasaṅta hoī snehāḷa | shiromaṇī || Jñāne.14.21 || Prameya mahāpūre | he matiGaṅgā ye thore | taisā varṣha udāre | diṭhīveni || Jñāne.14.22 || Agā vishwaiaikadhāmā | tujhā prasādachaṅdramā | karū maĵa pūrṇimā | sphūrtīchī jī || Jñāne.14.23 || Jī avalokiliyā māte | unmeṣhasāgarī bharite | vosaṅḍela sphūrtīte | rasavruttīche || Jñāne.14.24 || Tava saṅtoṣhoni Shreegururāje | mhaṇitale vinativyāĵe | māṅḍile dekhoni duje | stavanamiṣhe || Jñāne.14.25 || He aso ātā vāṅjaṭā | to jñāpanārtha karuni gomaṭā | graṅthārtha dāvī utkaṅṭhā | bhaṅgo nedī || Jñāne.14.26 || Ho kā jī swāmī | hechi pāhata hoto mī | je Shreemukhe mhaṇā tumhī | graṅtha sāṅga || Jñāne.14.27 || Pari he myā kele | kī he māĵheni ĵāle | aise nāhī ṭhevile | vāsanemājī || Jñāne.14.28 || Sahaĵe dūrvechā ḍiru | āṅgeṅchi tava amaru | varī ālā pūru | pīyūṣhāchā || Jñāne.14.29 || Tari ātā yeṇe prasāde | vinyāse vidagdhe | mūḷashāstrapade | vākhāṇīna || Jñāne.14.30 || Pari jīvā āṅtulīkaḍe | jaisī saṅdehāchī ḍoṇi buḍe | nā shravaṇī tari chāḍe | vāḍhī dise || Jñāne.14.31 || Taisī bolī sāchārī | avataro mājhī mādhurī | māle māgūni gharī | gurukrupechyā || Jñāne.14.32 || [Chūrṇikā] Tari māgā trayodashī | adhyāyī goṭhī aisī | ShreeKriṣhṇa Arjunesī | chāvaḷale || Jñāne.14.33 || Je kṣhetrakṣhetrajñayoge | hoije yeṇe jage | ātmā guṇasaṅge | saṁsāriyā || Jñāne.14.34 || Āṇi hāchi prakrutigatu | sukhaduḥkha bhogī hetu | athavā guṇātītu | kevaḷa hā || Jñāne.14.35 || Tari kaisā pā asaṅgā saṅga | koṇa to kṣhetrakṣhetrajñayoga | sukhaduḥkhādi bhoga | kevi tayā || Jñāne.14.36 || Guṇa te kaise kitī | bāṅdhatī kavaṇe ritī | nā tarī guṇātītī | chinhe kāī || Jñāne.14.37 || Eva iyā āghaveyā | arthā rūpa karāvayā | viṣho yetha chaudāviyā | adhyāyāsī || Jñāne.14.38 || Tarī to ātā aisā | prastuta pariyesā | abhiprāya vishweshā | Vaikuṅṭhīĉhā || Jñāne.14.39 || [Shrībhagavānuvācha-] To mhaṇe gā Arjunā | avadhānāchī sarva senā | meḷaūni iyā jñānā | jhoṁbāve ho || Jñāne.14.40 || Āmhī māgā tuĵa bahutī | dāvile he upapattī | tari ajhunī pratītī | kushī na righe || Jñāne.14.41 ||</p>
<p>Shrībhagavānuvācha - Paraṁ bhūyaḥ(ph) pravakṣhyāmi jñānānāṁ(ñ) jñānamuttamam | yajjñātwā munayaḥ(s) sarve parāṁ siddhimito gatāḥ(hā) || Bha.Gī.14.1 ||</p>
<p>[Bhūyaḥ] Mhaṇauni gā puḍhatī | [pravakṣhyāmi] sāṅgijela tuĵapratī | para mhaṇona shrutī | ḍāhārile je || Jñāne.14.42 || [Paraṁ] Yerhavī jñāna he āpule | pari para aiseni ĵāle | je āvaḍoni ghetale | bhavaswargādika || Jñāne.14.43 || Agā yāchikāraṇe | he uttama sarvāṅparī mī mhaṇe | [jñānānāṁ] je vahni he truṇe | yere jñāne || Jñāne.14.44 || Jiye bhavaswargāte ĵāṇatī | yāgachi chāṅga mhaṇatī | pārakhī phuḍī āthī | bhedī jayā || Jñāne.14.45 || Tiye āghavīṅchi jñāne | kelī yeṇe swapne | [jñānamuttamaṁ] jaishā vātormī gagane | giḷijatī aṅtī || Jñāne.14.46 || Kā udite rashmirāje | lopilī chaṅdrādi teje | nā nā praḷayāṁbumāje | nadī nada || Jñāne.14.47 || Taise yeṇe pāhaleyā | jñānajāta ĵāya layā | mhaṇoniyā dhanaṅjayā | uttama he || Jñāne.14.48 || [Yajjñātwā] Anādi je muktatā | āpalī ase Paṅḍusutā | to mokṣha hātā yetā | hoya jeṇe || Jñāne.14.49 || [Munayaḥ(s) sarve] Jayāchiyā pratītī | vichāravīrī samastī | nedijechi saṁsrutī | māthā udhaū || Jñāne.14.50 || [Parāṁ siddhimito gatāḥ(hā)] Mane mana ghālūniyā māge | vishrāṅti jāliyā āṅge | te dehī dehāĵoge | hotīchi nā || Jñāne.14.51 || Maga te dehāche beḷe | volāṅḍuni ekechi veḷe | saṅvatukī kāṅṭāḷe | māĵhe ĵāle || Jñāne.14.52 ||</p>
<p>Idaṁ(ñ) jñānamupāshritya mama sādharmyamāgatāḥ(hā) | sarge’pi nopaĵāyante pralaye na vyathanti cha || Bha.Gī.14.2 ||</p>
<p>[Mama sādharmyamāgatāḥ(hā)] Je mājhiyā nityatā | teṇe nitya te Paṅḍusutā | paripūrṇa pūrṇatā | mājhiyāchi || Jñāne.14.53 || Mī jaisā anaṅtānaṅda | jaisāchi satyasaṅdha | taisechi te bheda | urechi nā || Jñāne.14.54 || Je mī jevhaḍhe jaise | te techi ĵāle taise | ghaṭabhaṅgī ghaṭākāshe | ākāsha jevī || Jñāne.14.55 || Nā tari dīpa mūḷakī | dīpashikhā anekī | minaliyā avalokī | hoya jaise || Jñāne.14.56 || Arjunā tayāparī | saralī dwaitāchī vārī | nāṅde nāmārtha ekāhārī | mītūṁviṇe || Jñāne.14.57 || [Sarge’pi nopaĵāyante] Yeṇeṅchi pai kāraṇe | jai pahile sruṣhṭīche juṁpaṇe | taiṅhī tayā hoṇe | paḍechi nā || Jñāne.14.58 || Sruṣhṭīchiye sarvādī | jayā dehāchī nāhī bāṅdhī | [pralaye na vyathanti cha] te kaiṅche praḷayāvadhī | nimatīla pā || Jñāne.14.59 || [Idaṁ(ñ) jñānamupāshritya] Mhaṇauni janmakṣhayā | atīta dhanaṅjayā | mī ĵāle jñānā iyā | anusaronī || Jñāne.14.60 || [Bhaktirahasyam] Aisī jñānāchī vāḍhī | vānilī deve āvaḍī | tevīṅchi Pārthā hī goḍī | lāvāvayā || Jñāne.14.61 || Tava tayā ĵāle āna | sarvāṅgī nighāle kāna | sapāī avadhāna | ātalā pā || Jñāne.14.62 || Ātā devāchiyā aise | jākaḷījata ase vorase | mhaṇauni nirūpaṇa ākāshe | veṅṭāḷenā || Jñāne.14.63 || Maga mhaṇe gā prajñākāṅtā | ujavalī āji vaktrutwatā | je bolā yevaḍhā shrotā | ĵoḍalāsī || Jñāne.14.64 || [Chūrṇikā] Tarī eka mī anekī | govije dehapāshakī | triguṇī lubdhakī | kavaṇeparī || Jñāne.14.65 || Kaisā kṣhetrayoge | viye iye jage | te parisa sāṅgee | kavaṇeparī || Jñāne.14.66 || Pai kṣhetra yeṇe vyāĵe | yālāgī he bolije | je matsaṅgabīje | bhūtī pike || Jñāne.14.67 ||</p>
<p>Mama yonirmahadbrahma tasmingarbhaṁ(n) dadhāmyaham | sambhavaḥ(s) sarvabhūtānāṁ(n) tato bhavati Bhārata || Bha.Gī.14.3 ||</p>
<p>[Mama yonirmahadbrahma] Yerhavī tarī mahadbrahma | yālāgī he aise nāma | je mahadādivishrāma- | shāḷikā he || Jñāne.14.68 || Vikārā bahuvasa thorī | Arjunā hechi karī | mhaṇauni avadhārī | mahadbrahma || Jñāne.14.69 || Avyaktavādamatī | avyakta aisī vadaṅtī | sāṅkhyāchiyā pratītī | prakrutī hechi || Jñāne.14.70 || Vedāṅtī yāte māyā | aise mhaṇije prājñarāyā | aso kitī bolo vāṁyā | ajñāna he || Jñāne.14.71 || Āpalā āpaṇapayā | visara ĵo dhanaṅjayā | techi rūpa iyā | ajñānāsī || Jñāne.14.72 || Āṇikahī eka ase | je vichārāveḷe na dise | vātī pāhatā jaise | āṅdhāre kā || Jñāne.14.73 || Hālaviliyā jāye | nishchaḷī tarī hoye | dudhī jaisī sāye | dudhāchī te || Jñāne.14.74 || Pai jāgara nā swapna | nā swarūpa avasthāna | te suṣhupti kā ghana | jaisī hoya || Jñāne.14.75 || Kā na viyatā vāyūte | vāṅjhe ākāsha rite | tayā aise nirute | ajñāna gā || Jñāne.14.76 || Paila khāṅba kā puruṣha | aisā nishchaya nāhī eka | pari kāya neṇo āloka | disata ase || Jñāne.14.77 || Tevī vastu jaisī ase | taisī kīra na dise | pari kāhī anārise | dekhije nā || Jñāne.14.78 || Nā rātī nā teja | te saṅdhi jevi sāṅja | tevi viruddha nā nija | jñāna āthī || Jñāne.14.79 || Aisī koṇahī ekī dashā | tiye vāda ajñāna aisā | [tasmingarbhaṁ(n) dadhāmyahaṁ] tayā guṅḍaliyā prakāshā | kṣhetrajña nāma || Jñāne.14.80 || Ajñāna thoriye āṇije | āpaṇape tarī neṇije | te rūpa jāṇije | kṣhetrajñāche || Jñāne.14.81 || Hāchi ubhaya yoga | bujhe bāpā chāṅga | sattechā naisarga | swabhāva hā || Jñāne.14.82 || [Sambhavaḥ(s) sarvabhūtānāṁ] Ātā ajñānāsārikhe | vastu āpaṇapāṅchi dekhe | pari rūpe aneke | neṇo koṇe || Jñāne.14.83 || Jaisā raṅka bhramalā | mhaṇe jā re mī rāvo ālā | kā mūrchchhita gelā | swargalokā || Jñāne.14.84 || Tevī lachakaliyā diṭhī | maga dekhaṇe je je uṭhī | tayā nāma sruṣhṭī | mīchi viye pai gā || Jñāne.14.85 || Jaise kā swapnamohā | to ekākī dekhe bahuvā | tochi pāḍa ātmayā | smaraṇeṁvīṇa ase || Jñāne.14.86 || Hechi nibhrāṅtī | prameya upalavū puḍhatī | pari tū pratītī | yāchī ghe pā || Jñāne.14.87 || [‘punaḥ’ mama yonirmahadbrahma] Tari mājhī he gruhiṇī | anādi taruṇī | anirvāchyaguṇī | avidyā he || Jñāne.14.88 || Iye nāhī hechi rūpa | ṭhāṇe he ati umapa | he nidritā samīpa | chetā durī || Jñāne.14.89 || [Tasmingarbhaṁ(n) dadhāmyahaṁ] Pai māĵhenīchi āṅge | pahuḍalyā he jāge | āṇi sattāsaṁbhoge | gurviṇī hoya || Jñāne.14.90 || Mahadbrahmaudarī | prakruti āṭhai vikārī | garbhāchī karī | pelovelī || Jñāne.14.91 || Ubhayasaṅge pahile | buddhitattwa prasavale | buddhitattwe ubhārale | hoya mana || Jñāne.14.92 || Taruṇī mamatā manāchī | ahaṅkāra tattwa rachī | teṇe mahābhūtāṅchī | abhivyakti hoya || Jñāne.14.93 || Āṇi viṣhayeṅdriyā gausī | swabhāve tava bhūtāṁsī | mhaṇoni yetī sarisī | tiyeṁhī rūpā || Jñāne.14.94 || Ĵāleni vikārakṣhobhe | pāṭhī triguṇāche ubhe | tevhā ye vāsanā garbhe | ṭhāyeṅṭhāva || Jñāne.14.95 || Rukhāchā āvāṅkā | jaisī bījakaṇikā | jīvī bāṅdhe udakā | bheṭatakheṁvo || Jñāne.14.96 || Taisī māĵheni saṅge | avidyā nānā jage | āra ghevo lāge | āṇiyāchī || Jñāne.14.97 || [Sambhavaḥ(s) sarvabhūtānāmiti] Maga garbhagoḷā tayā | kaise rūpa te ye āyā | te pariyese rāyā | sujanāchiyā || Jñāne.14.98 || Pai maṇija swedaja | udbhija jāraja | umaṭatī sahaja | avayava he || Jñāne.14.99 || Vyomavāyuvashe | vāḍhaleni garbharase | maṇija usase | avayava to || Jñāne.14.100 || Poṭī sūni tama raje | āgaḷikā toya teje | uṭhatā nipaje | swedaja gā || Jñāne.14.101 || Āpa pruthvī utkaṭe | āṇi tamomātre nikruṣhṭe | sthāvara umaṭe | udbhija hā || Jñāne.14.102 || Pāṅchā pāṅchahī virajī | hotī manabuddhyādi sājī | hī hetu jārajī | aise ĵāṇa || Jñāne.14.103 || Aise chārī he saraḷa | karacharaṇataḷa | mahāprakruti sthūḷa | techi shira || Jñāne.14.104 || Pravruttī pelale poṭa | nivruttī te pāṭhī nīṭa | surayonī āṅge āṭha | ūrdhwāchī || Jñāne.14.105 || Kaṅṭha ulhāsatā swarga | mrutyuloka madhyabhāga | adhodesha chāṅga | nitaṅba to || Jñāne.14.106 || Aise leṅkarū eka | prasavalī he dekha | jayāche tinhī loka | bāḷase gā || Jñāne.14.107 || Chauryāyashī lakṣha yonī | tiye kāṅḍā perā sāṅdaṇī | vāḍhe pratidinī | bāḷaka he || Jñāne.14.108 || Nānā deha avayavī | nāmāchī leṇī levavī | mohastanye vāḍhavī | nitya nave || Jñāne.14.109 || Sruṣhṭī vegaḷavegaḷiyā | tiyā karāṅghrī āṅgoḷiyā | bhinnābhimāna sūdaliyā | mudiyā tethe || Jñāne.14.110 || He yekolate charāchara | avichārita suṅdara | prasavoni thora | thorāvalī || Jñāne.14.111 || Pai Brahmā prātaḥkāḷa | viṣhṇū to madhyāhna veḷa | sadāshiva sāyaṅkāḷa | bāḷā yayā || Jñāne.14.112 || Mahā pralayaseje | kheḷoni nivāṅta nije | viṣhamajñāne umaje | kalpodayī || Jñāne.14.113 || Arjunā iyāparī | mithyādruṣhṭīchyā gharī | yugānuvruttīchyā karī | choja pāule || Jñāne.14.114 || Saṅkalpa jayāĉhā iṣhṭa | ahaṅkāra to vinaṭa | aisiyā hoya shevaṭa | jñāne yayā || Jñāne.14.115 || [Chūrṇikā] Ātā aso he bahu bolī | aise vishwa māyā vyālī | tetha sāhya jālī | mājhī sattā || Jñāne.14.116 ||</p>
<p>Sarvayoniṣhu Kaunteya mūrtayaḥ(s) sambhavanti yāḥ(hā) | tāsāṁ brahma mahadyonirahaṁ bījapradaḥ(ph) pitā || Bha.Gī.14.4 ||</p>
<p>[Tāsāṁ brahma mahadyoniḥ(hi)] Yākāraṇe mī pitā | mahadbrahma he mātā | apatya Paṅḍusutā | jagaḍaṁbara || Jñāne.14.117 || [Sarvayoniṣhu Kaunteya] Ātā sharīre bahute | dekhoni na bheda ho chitte | je manabuddhyādi bhūte | ekeṅchi yethe || Jñāne.14.118 || [Mūrtayaḥ(s) sambhavanti yāḥ(hā)] Hā gā ekachi dehī | kāya anārise avayava nāhī | tevī vichitra vishwa pāhī | ekachi he || Jñāne.14.119 || Pai uṅchā nīchā ḍāhāḷiyā | viṣhamā vegaḷāliyā | yekāchi jevī jāliyā | bījāchiyā || Jñāne.14.120 || [Ahaṁ bījapradaḥ(ph) pitā] Āṇi saṅbaṅdha tohī aisā | mruttike ghaṭa leṅka jaisā | kā paṭatwa kāpusā | nātū hoya || Jñāne.14.121 || Nānā kalloḷaparaṁparā | saṅtatī jaisī sāgarā | āmhā āṇi charācharā | saṅbaṅdha taisā || Jñāne.14.122 || [Ayaṁ bhāvaḥ] Mhaṇauni vahni āṇi jvāḷa | donhī vahnīchi kevaḷa | tevī mī gā sakaḷa | saṁbaṅdha vāva || Jñāne.14.123 || Ĵāleni jage mī jhāṅke | tari jagatwe koṇa phāṅke | kiḷevarī māṇike | lopije koī || Jñāne.14.124 || Aḷaṅkārāte āle | tari sonepaṇa kāi gele | kī kamaḷa phāṅkale | kamaḷatwā muke || Jñāne.14.125 || Sāṅga pā dhanaṅjayā | avayavī avayaviyā | āchchhādile kī tayā | techi rūpa || Jñāne.14.126 || Virūḍhaliyā ĵoṅdhaḷā | kaṇisāchā nirvāḷā | veṅchalā kī āgaḷā | disatase || Jñāne.14.127 || Mhaṇauni jaga paraute | sārūni pāhije māte | taisā nohe ukhite | āghave mīchi || Jñāne.14.128 || Hā tū sāchokārā | nishchayāĉhā kharā | gāṅṭhī bāṅdha vīrā | jīvāchiye || Jñāne.14.129 || [Chūrṇikā] Ātā miyā mī dākhavilā | sharīrī vegaḷālā | guṇī mīchi bāṅdhalā | aisā āvaḍe || Jñāne.14.130 || Jaise swapnī āpaṇa | uṭhūniyā ātmamaraṇa | bhogije gā ĵāṇa | kapidhwajā || Jñāne.14.131 || Kā kāvaḷāte ḍoḷe | prakāshūni piṁvaḷe | dekhatī teṅhī kaḷe | tayāṁsīchi || Jñāne.14.132 || Nā nā sūrya prakāshe | prakaṭī tai abhra bhāse | to lopalā heṅhī dise | sūryeṅchi kī || Jñāne.14.133 || Pai āpaṇapeni jāliyā | chhāyā gā āpuliyā | pāhoni bihāliyā | āna āhe || Jñāne.14.134 || Taisī iye nānā dehe | dāūni mī nānā hoye | tetha aisā ĵo baṅdha āhe | tohī dekhe || Jñāne.14.135 || Baṅdhachi kī na baṅdhije | he ĵāṇaṇe maĵa māĵhe | neṇaṇeni upaĵe | āpalenī || Jñāne.14.136 || Tari koṇe guṇe kaisā | majachi mī baṅdha aisā | āvaḍe te pariyesā | Arjunadevā || Jñāne.14.137 || Guṇa te kitī kiṅdharma | kāyi yayā rūpa nāma | ke ĵāle he varma | avadhārī pā || Jñāne.14.138 ||</p>
<p>Sattwaṁ rajastama iti guṇāḥ(ph) prakrutisambhavāḥ(hā) | nibadhnanti mahābāho dehe dehinamavyayam || Bha.Gī.14.5 ||</p>
<p>[Sattwaṁ rajastama iti guṇāḥ(hā)] Tari sattwarajatama | tighāṁsi he nāma | [prakrutisambhavāḥ(hā)] āṇi prakruti janma | bhūmikā yayā || Jñāne.14.139 || Yetha sattwa te uttama | raja te madhyama | tihīṅmāji tama | sāviyādhāre || Jñāne.14.140 || He ekechi vruttīchyā ṭhāyī | triguṇatwa āvaḍe pāhī | vayasātraya dehī | yekī jevī || Jñāne.14.141 || Kā minaleni kīḍe | jaṅva jaṅva tūka vāḍhe | tava tava sone hīna paḍe | pāṅchikā kasī || Jñāne.14.142 || Pai sāvadhapaṇa jaise | vāhavile āḷase | suṣhuptī baise | ghaṇāvonī || Jñāne.14.143 || Taisī ajñānāṅgīkāre | nighālī vrutti vikhure | te sattwarajadwāre | tamahī hoya || Jñāne.14.144 || [Nibadhnanti mahābāho] Arjunā gā ĵāṇa | yayā nāma guṇa | ātā dākhavū khuṇa | bāṅdhatī te || Jñāne.14.145 || [Dehe dehinamavyayaṁ] Tari kṣhetrajñadashe | ātmā moṭakā paise | he deha mī aise | muhūrta karī || Jñāne.14.146 || Ājanmamaraṇāṅtī | dehadharmī samastī | mahattwāchī sūtī | ghe nā ĵava || Jñāne.14.147 || Jaisī mīnāchyā toṅḍī | paḍenā ĵava uṅḍī | tava gaḷa āsuḍī | jaḷapāradhī || Jñāne.14.148 ||</p>
<p>Tatra sattwaṁ(n) nirmalatwātprakāshakamanāmayam | sukhasaṅggena badhnāti jñānasaṅggena chānagha || Bha.Gī.14.6 ||</p>
<p>[Tatra sattwamityardhaṁ] Tevī sattwe lubdhake | sukhajñānāchī pāshake | voḍhijatī maga khuḍake | mruga jaisā || Jñāne.14.149 || Maga jñāne chaḍaphaḍī | jāṇiveche khurakhoḍī | swayaṁsukha he dhāḍī | hātīṅche gā || Jñāne.14.150 || [Sukhasaṅggena] Tevhā vidyāmāne tokhe | lābhamātre harikhe | mī saṅtuṣhṭa heṅhī dekhe | shlāgho lāge || Jñāne.14.151 || Mhaṇe bhāgya nā māĵhe | āji sukhiye nāhī duje | vikārāṣhṭake phuṅje | sāttwikācheni || Jñāne.14.152 || [Jñānasaṅggena chānagha] Āṇi yeṇeṅhī na sare | lāṅkaṇa lāge dusare | je vidwatteche bhare | bhūta āṅgī || Jñāne.14.153 || Āpaṇachi jñānaswarūpa āhe | te gele he duḥkha na vāhe | kī viṣhayajñāne hoye | gaganāyevaḍhā || Jñāne.14.154 || Rāvo jaisā swapnī | raṅkapaṇe righe dhānī | to doṅdāṇā mānī | iṅdra nā mī || Jñāne.14.155 || Taise gā dehātītā | ĵāleyā dehavaṅtā | ho lāge Paṅḍusutā | bāhyajñāne || Jñāne.14.156 || Pravruttishāstra bujhe | yajñavidyā umaje | kiṁbahunā sujhe | swargavarī || Jñāne.14.157 || Āṇi mhaṇe āji āna | mīvāṅchūna nāhī sajñāna | chāturyachaṅdrā gagana | chitta māĵhe || Jñāne.14.158 || [Badhnāti] Aise sattwa sukhajñānī | jīvāsi lāuni kānī | bailāchī karī vānī | pāṅguḷāchiyā || Jñāne.14.159 || [Chūrṇikā] Ātā hāchi sharīrī | raje jiyāparī | bāṅdhije te avadhārī | sāṅgijela || Jñāne.14.160 ||</p>
<p>Raĵo rāgātmakaṁ viddhi truṣhṇāsaṅggasamudbhavam | tannibadhnāti Kaunteya karmasaṅggena dehinam || Bha.Gī.14.7 ||</p>
<p>[Raĵo rāgātmakaṁ viddhi] He raja yāchikaraṇe | jīvāte raṅjavū ĵāṇe | he abhilākhāche taruṇe | sadāchi gā || Jñāne.14.161 || He jīvī moṭake rige | [truṣhṇāsaṅggasamudbhavaṁ] āṇi kāmāchyā madī lāge | maga vārayā vaḷaghe | truṣhṇechiyā || Jñāne.14.162 || Ghrute āṁbukhūni āgiyāḷe | vajrāgnīche sādukele | ātā bahu thekule | āhe tetha || Jñāne.14.163 || Taisī khavaḷe ĉhāḍa | hoya duḥkhāsakaṭa goḍa | iṅdrashrīhī sāṅkaḍa | gamo lāge || Jñāne.14.164 || Taisī truṣhṇā vāḍhinaliyā | merūhī hātā āliyā | tarhī mhaṇe ekādiyā | dāruṇā vaḷagho || Jñāne.14.165 || Jīvitāchī kuroṅḍī | vovāḷū lāge kavaḍī | mānī truṇāchiye ĵoḍī | krutakrutyatā || Jñāne.14.166 || Āji asate vechijela | pari pāhe pā kāya kījela | aisā pāṅgī vaḍīla | vyavasāya māṅḍī || Jñāne.14.167 || Mhaṇe swargā hana jāve | tari kāya tethe khāve | [karmasaṅggena] iyālāgī dhāṁve | yāga karū || Jñāne.14.168 || Vratāpāṭhī vrate | āchare iṣhṭāpūrte | kāmyāvāṅchūni hāte | shivaṇe nāhī || Jñāne.14.169 || Pai grīṣhmāṅtīṅchā vārā | visavo neṇe vīrā | taisā na mhaṇe vyāpārā | rātra divasa || Jñāne.14.170 || Kāya chaṅchaḷa māsā | kāminīkaṭākṣha jaisā | lavalāho taisā | vijūhī nāhī || Jñāne.14.171 || Tetuleni gā vege | swargasaṁsārapāṅge | āgīmājī rige | kriyāṅchiye || Jñāne.14.172 || [Dehinaṁ] Aisā dehī dehāvegaḷā | le truṣhṇechiyā sāṅkhaḷā | khaṭāṭopa vāhe gaḷā | vyāpārāchā || Jñāne.14.173 || [Tannibadhnāti Kaunteya] He raĵoguṇāche dāruṇa | dehī dehiyāṁsi baṅdhana | parisa ātā viṅdāṇa | tamāche te || Jñāne.14.174 ||</p>
<p>Tamastwajñānajaṁ viddhi mohanaṁ sarvadehinām | pramādālasyanidrābhistannibadhnāti Bhārata || Bha.Gī.14.8 ||</p>
<p>[Tamastu] Vyavahārāchehī ḍoḷe | maṅda jeṇe paḍaḷe | moharātrīche kāḷe | mehuḍe je || Jñāne.14.175 || [Ajñānajaṁ viddhi] Ajñānāche jiyāle | jayā ekā lāgale | [mohanaṁ] jeṇe vishwa bhulale | nāchata ase || Jñāne.14.176 || Avivekamahāmaṅtra | je mauḍhyamadyāche pātra | he aso mohanāstra | jīvāṅsi je || Jñāne.14.177 || Pārthā te gā tama | rachūni aise varma | chaukhurī dehātma- | māniyāte || Jñāne.14.178 || [Sarvadehināṁ] He yekachi kīra sharīrī | māĵo lāge charācharī | āṇi tetha dusarī | goṭhī nāhī || Jñāne.14.179 || [Ālasya-] Sarveṅdriyā jāḍya | manāmāji mauḍhya | mālhātī dārḍhya | ālasyāche || Jñāne.14.180 || Āṅge āṅga moḍāmoḍī | kāryajātī anāvaḍī | nusatī paravaḍī | jāṁbhayāṅchī || Jñāne.14.181 || Ughaḍiyāchi diṭhī | dekhaṇe nāhī kirīṭī | nāḷavitāṅchi uṭhī | vo mhaṇauni || Jñāne.14.182 || Paḍiliye dhoṅḍī | neṇe kānī muraḍī | tayāchiparī murakuṅḍī | ukalū neṇe || Jñāne.14.183 || Pruthvī pātāḷī jāvo | kā ākāshāhī varī yevo | parī uṭhaṇe hā bhāvo | upaĵo neṇe || Jñāne.14.184 || Uchitānuchita āghave | jhāṅsuratā nāṭhave jīve | jethiṅchā tetha loḷāve | aisī medhā || Jñāne.14.185 || Ubhaūni karataḷe | paḍighāye kapoḷe | pāyāṅche shiriyāḷe | māṅḍū lāge || Jñāne.14.186 || [Nidrābhiḥ(hi)] Āṇi nidreviṣhayī chāṅga | jīvī āthi lāga | jhoṅpī jātā swarga | vāvo mhaṇe || Jñāne.14.187 || Brahmāyu hoije | mā nijeliyāchi asije | he vāṅchūni duje | vyasana nāhī || Jñāne.14.188 || Kā vāṭe jātā voghe | kalhātāṅhī ḍoḷā lāge | amrutahī parī neghe | ĵarī nida ālī || Jñāne.14.189 || [Pramāda-] Tevīṅchi ākroshabaḷe | vyāpāre koṇe eke veḷe | nigāle tarī āṅdhaḷe | roṣhe jaise || Jñāne.14.190 || Kedhavā kaise rāhāṭāve | koṇeṅsī kāya bolāve | he ṭhākate kī nāgave | heṅhī neṇe || Jñāne.14.191 || Vaṇavā miyā āghavā | pāṅkhe pusoni gheyāvā | pataṅga yā hāṁvā | ghālī jevī || Jñāne.14.192 || Taisā vaḷaghe sāhasā | akaraṇīṅchi dhivasā | kiṁbahunā aisā | pramādu ruche || Jñāne.14.193 || [Tannibadhnāti Bhārata] Eva nidrālasyapramādī | tama iyā tribaṅdhī | bāṅdhe nirupādhī | chokhaṭāte || Jñāne.14.194 || [Dehe dehinamavyayamiti pañchamashlokasthapādaṁ sukhabodhāya punarvyāchaṣhṭe] Jaisā vahni kāṣhṭhī bhare | tai dise kāṣhṭhākāre | vyoma ghaṭe āvare | tai ghaṭākāsha || Jñāne.14.195 || Nā nā sarovara bharale | tai chaṅdratwa tethe biṁbale | taise guṇābhāsī bāṅdhale | ātmatwa game || Jñāne.14.196 ||</p>
<p>Sattwaṁ sukhe Sañjayti rajaḥ(kh) karmaṇi Bhārata | jñānamāvrutya tu tamaḥ(ph) pramāde Sañjaytyuta || Bha.Gī.14.9 || Rajastamashchābhibhūya sattwaṁ bhavati Bhārata | rajaḥ(s) sattwaṁ(n) tamashchaiva tamaḥ(s) sattwaṁ rajastathā || Bha.Gī.14.10 ||</p>
<p>[Tamaḥ(s) sattwaṁ rajastathā] Pai pariharūni kaphavāta | jai dehī āṭope pitta | tai karī saṅtapta | deha jevī || Jñāne.14.197 || [Rajastamashchābhibhūyeti] Kā varṣha ātapa jaise | jiṇauni shītachi dise | tevhā hoya hiṁva aise | ākāsha he || Jñāne.14.198 || [Rajaḥ(s) sattwaṁ(n) tamashchaiva] Nā nā swapna jāgrutī | lopūni ye suṣhuptī | tai kṣhaṇa eka chittavruttī | techi hoya || Jñāne.14.199 || [Sattwaṁ sukhe Sañjayti] Taisī rajatame hāravī | jai sattwa māju miravī | tai jīvākaravī mhaṇavī | sukhiyā nā mī || Jñāne.14.200 || [Jñānamāvrutya tu tamaḥ] Taiseṅchi sattwa raja | lopūni tamāche bhoja | vaḷaghe tai sahaja | pramādī hoya || Jñāne.14.201 || [Rajaḥ(kh) karmaṇi Bhārata] Tayāchi gā paripāṭhī | sattwa tamāte poṭī | ghālūni jevhā uṭhī | raĵoguṇa || Jñāne.14.202 || Tevhā karmāvāṅchūni kāhī | āna gomaṭe nāhī | aise mānī dehī | deharāja || Jñāne.14.203 || Triguṇanirūpaṇa | tī shlokī sāṅgītale ĵāṇa | [chūrṇikā] ātā sattwādivruddhilakṣhaṇa | sādara pariyesā || Jñāne.14.204 ||</p>
<p>Sarvadwāreṣhu dehe’sminprakāsha upajāyate | jñānaṁ yadā tadā vidyādwivruddhaṁ sattwamityuta || Bha.Gī.14.11 || Lobhaḥ(ph) pravruttirārambhaḥ(kh) karmaṇāmashamaḥ(s) spruhā | rajasyetāni ĵāyante vivruddhe bharatarṣhabha || Bha.Gī.14.12 || Aprakāsho’pravruttishcha pramādo moha eva cha | tamasyetāni ĵāyante vivruddhe kurunandana || Bha.Gī.14.13 || Yadā sattwe pravruddhe tu pralayaṁ yāti dehabhrut | tadottamavidāṁ lokānamalānpratipadyate || Bha.Gī.14.14 || Rajasi pralayaṁ(ṅ) gatwā karmasaṅggiṣhu jāyate | tathā pralīnastamasi mūḍhayoniṣhu jāyate || Bha.Gī.14.15 ||</p>
<p>[Sarvadwāreṣhu dehe’smin] Pai rajatamavijaye | sattwa gā dehī iye | vāḍhatā chinhe tiye | aisī hotī || Jñāne.14.205 || Je prajñā āṅtulīkaḍe | na samātī bāherī vosaṅḍe | vasaṅtī padmakhaṅḍe | dutī jaisī || Jñāne.14.206 || Sarveṅdriyāṅchyā āṅgaṇī | viveka karī rābaṇī | sāchachi karacharaṇī | hotī ḍoḷe || Jñāne.14.207 || [Prakāsha upajāyate] Rājahaṁsāpuḍhe | chāṅchūche āṅgaraḍe | toḍī jevi jhagaḍe | kṣhīranīrāche || Jñāne.14.208 || Tevi doṣhādoṣhavivekī | iṅdriyeṅchi hotī pārakhī | niyama bā re pāyikī | voḷage tai || Jñāne.14.209 || Nāyikaṇe te kānachi vāḷī | na pāhaṇe te diṭhīchi gāḷī | avāchya te ṭāḷī | jībhachi gā || Jñāne.14.210 || Vātīpuḍhā jaise | paḷo lāge kāḷavase | niṣhiddha iṅdriyā taise | samora nohe || Jñāne.14.211 || Dhārādharakāḷe | mahānadī uchaṁbaḷe | taisī buddhi paghaḷe | shāstrajātī || Jñāne.14.212 || [Jñānaṁ yadetyardhaṁ] Agā punavechyā divashī | chaṅdraprabhā dhāṁve āKāshī | jñānī vrutti taisī | phāṅke saiṅgha || Jñāne.14.213 || Vāsanā ekavaṭe | pravrutti vohaṭe | mānasa viṭe | viṣhayāṁvarī || Jñāne.14.214 || [Yadā sattwe pravruddhe tu] Eva sattwa vāḍhe | tai he chinha phuḍe | [pralayaṁ yāti dehabhrut] āṇi nidhanahī ghaḍe | tevhāṅchi ĵarī || Jñāne.14.215 || Kā pāhāleni suyāṇe | jālayā paraguṇe | paḍhiyaṅte pāhuṇe | swargoni ye || Jñāne.14.216 || [Tadottamavidāṁ lokāniti] Tari jaisīchi gharīṅchī saṁpattī | āṇi taisīcha audāryadhairyavruttī | mā paratrā āṇi kīrtī | kā nohāve || Jñāne.14.217 || Maga gomaṭeyā tayā | jāvaḷī ase dhanaṅjayā | tevi sattwe ĵāṇe dehā | ke āthi gā || Jñāne.14.218 || Je swaguṇī udbhaṭa | gheūni sattwa chokhaṭa | nige sāṅḍūni kopaṭa | bhogakṣhama he || Jñāne.14.219 || Avachaṭe aisā ĵo jāye | to sattwāchāchi navā hoye | kiṅbahunā janma lāhe | jñāniyāṁmājī || Jñāne.14.220 || Sāṅga pā dhanurdharā | rāvo rāyapaṇe ḍoṅgarā | geliyā apurā | hoya kāī || Jñāne.14.221 || Nā tari yethiṅchā divā | neliyā sejiyā gāṁvā | to tethe tarī Pāṅḍavā | dīpachi kī || Jñāne.14.222 || Taisī te sattwashuddhī | āgaḷī jñāneṁsī vruddhī | taraṅgāvo lāge buddhī | vivekāvarī || Jñāne.14.223 || Pai mahadādiparipāṭī | vichārūni shevaṭī | vichārāsakaṭa poṭī | jironi ĵāya || Jñāne.14.224 || Chhattīsā sadatīsāve | chovisā paṅchavīsāve | tinhī nuroni swabhāve | chaturtha je || Jñāne.14.225 || Aise sarva je sarvottama | ĵāle ase jayā sugama | tayāsave nirupama | lāhe deha || Jñāne.14.226 || [Chūrṇikā] Iyāchi parī dekha | tama sattwa adhomukha | baisoni jai āgaḷīka | dharī raja || Jñāne.14.227 || [Rajasyetāni ĵāyante] Āpuliyā kāryāĉhā | dhumāḍa gāṅvī dehāchā | mājavī jai chinhāṅchā | udaya aisā || Jñāne.14.228 || Pāṅjaralī vāhaṭuḷī | karī vegaḷaveṅṭāḷī | taisī viṣhayī saraḷī | iṅdriyā hoya || Jñāne.14.229 || [Lobhaḥ] Paradārādi paḍe | pari viruddha aise nāvaḍe | maga sheḷiyecheni toṅḍe | saiṅgha chārī || Jñāne.14.230 || Hā ṭhāyavarī lobha | karī swairatwāchā rāba | veṅṭāḷitā alābha | te te ure || Jñāne.14.231 || [Pravruttiḥ(hi)] Āṇi āḍa paḍaliyā | udyamajātā bhalatiyā | pravruttī dhanaṅjayā | hāta na kāḍhī || Jñāne.14.232 || [Ārambhaḥ] Tevīṅchi ekādā prāsāda | kā karāvā ashwamedha | aisā achāṭa chhaṅda | gheūni uṭhī || Jñāne.14.233 || Nagareṅchi rachāvī | jaḷāshaye nirmāvī | mahāvane lāvāvī | nānāvidhe || Jñāne.14.234 || [Karmaṇāṁ] Aisaisā aphāṭī karmī | samāraṁbha upakramī | [ashamaḥ] āṇi druṣhṭādruṣhṭakāmī | pure na mhaṇe || Jñāne.14.235 || Sāgarahī sāṅḍī paḍe | āgī na lāhe tīna kavaḍe | aise abhilāṣhī ĵoḍe | durbharatwa || Jñāne.14.236 || [Spruhā] Spruhā manā puḍhapuḍhā | āshechā ghe davaḍā | vishwa ghāpe chāḍā | pāyāṅtaḷī || Jñāne.14.237 || [Vivruddhe bharatarṣhabha] Ityādi vāḍhatā rajī | iye chinhe hotī sājī | [rajasi pralayaṁ(ṅ) gatwā karmasaṅggiṣhu jāyate] āṇi aisā samājī | veṅche ĵarī deha || Jñāne.14.238 || Tari āghavāchi iṁhī | parivāralā ānī dehī | rige pari yonihī | mānuṣhīchī || Jñāne.14.239 || Suravāḍeṁsi bhikārī | vaso pā rājamaṅdirī | tarī kāya avadhārī | rāvo hoīla || Jñāne.14.240 || Baila tethe karabāḍe | he na chuke gā phuḍe | neiĵo kā varhāḍe | samarthācheni || Jñāne.14.241 || Mhaṇauni vyāpārāchyā hātī | usaṅtu dihā nā rātī | taisayāchiye pāṅtī | juṅpije to || Jñāne.14.242 || Karmajaḍāṅchyā ṭhāyī | kiṁbahunā hoya dehī | ĵo raĵovruttīchyā ḍohī | buḍoni nime || Jñāne.14.243 || [Chūrṇikā] Maga taisāchi puḍhatī | rajasattwavruttī | giḷūni ye unnatī | tamoguṇa || Jñāne.14.244 || Taiṅchi jiye liṅge | dehīṅchī sabāhya sāṅge | tiye parisa chāṅge | shrotrabaḷe || Jñāne.14.245 || [Aprakāshaḥ] Tarī hoya aise mana | jaise ravichaṅdrahīna | rātrīche kā gagana | aṁvasechiye || Jñāne.14.246 || [Apravruttishcha] Taise aṅtara asosa | hoya sphūrtihīna udwasa | vichārāchī bhāṣha | hārape tai || Jñāne.14.247 || [Pramāda] Buddhi mechavenā dhoṅḍī | hā ṭhāyavarī mavāḷeṁsāṅḍī | āṭhavo deshadhaḍī | jālā dise || Jñāne.14.248 || [Moha eva cha] Avivekācheni māje | sabāhya sharīra gāje | ekaleni ghepe dīje | mauḍhye tetha || Jñāne.14.249 || Āchārabhaṅgāchī hāḍe | rūpatī iṅdriyāṁpuḍhe | mare ĵarī teṇeṅkaḍe | kriyā ĵāya || Jñāne.14.250 || Pai āṇikahī eka dise | je duṣhkrutī chitta ulhāse | āṅdhārī dekhaṇe jaise | ḍuḍuḷāṅche || Jñāne.14.251 || Taise niṣhiddhācheni nāve | bhalatehī bhare hāṁve | tiyeviṣhayī dhāṁve | ghetī karaṇe || Jñāne.14.252 || Madirā na ghetā ḍule | sannipāteṁvīṇa baraḷe | niṣhpremeṅchi bhule | pise jaise || Jñāne.14.253 || Chitta tarī gele āhe | pari unmanī te nohe | aise mālhātije mohe | mājireni || Jñāne.14.254 || [Tamasi] Kiṁbahunā aisaisī | iye chinhe tama poṣhī | jai vāḍhe āyitīsī | āpuliyā || Jñāne.14.255 || [Tathā pralīnastamasi mūḍhayoniṣhu jāyate] Āṇi hechi hoya prasaṅge | maraṇāche ĵarī paḍe khāge | tari tetuleni nige | tameṅsī to || Jñāne.14.256 || Rāī rāīpaṇa bījī | sāṅṭhavūniyā aṅga tyajī | maga virūḍhe tai dujī | goṭhī āhe || Jñāne.14.257 || Pai hoūni dīpakalikā | yeru āgī vijho kā | kā jetha lāge tetha asakā | tochi āhe || Jñāne.14.258 || Mhaṇauni tamāchiye lothe | bāṅdhoniyā saṅkalpāte | deha ĵāya tai māgaute | tamāchechi hoya || Jñāne.14.259 || Ātā kāya yeṇe bavhe | ĵo tamovruddhi mrutyu lāhe | to pashu kā pakṣhī hoye | jhāḍa kā krumī || Jñāne.14.260 || [Vruddhānāṁ sattwādīnāṁ phalavisheṣhamāha dwābhyām]</p>
<p>Karmaṇaḥ(s) sukrutasyāhuḥ(s) sāttwikaṁ(n) nirmalaṁ phalam | rajasastu phalaṁ(n) duḥ(hu)khamajñānaṁ(n) tamasaḥ(ph) phalam || Bha.Gī.14.16 ||</p>
<p>[Karmaṇaḥ(s) sukrutasyāhuriti] Yeṇeṅchi pai kāraṇe | je nipaje sattwaguṇe | te sukruta aise mhaṇe | shrautasamo || Jñāne.14.261 || Mhaṇauni tayā nirmaḷā | sukhajñānī saraḷā | apūrva ye phaḷā | sāttwika te || Jñāne.14.262 || [Rajasastu phalaṁ(n) duḥ(hu)khaṁ] Maga rājasā jiyā kriyā | tayā iṅdrāvaṇī phaḷaliyā | je sukhe chitārūniyā | phaḷatī duḥkhe || Jñāne.14.263 || Kā niṁboḷiyeche pika | vari goḍa āṅta vikha | taise te rājasa dekha | kriyāphaḷa || Jñāne.14.264 || [Etadwishadārthastu 12 shloka.] [ajñānaṁ(n) tamasaḥ(ph) phalaṁ] tāmasa karma jituke | ajñāna phaḷeṅchi pike | viṣhāṅkura vikhe | jiyāparī || Jñāne.14.265 ||</p>
<p>Sattwātsañjāyate jñānaṁ rajaso lobha eva cha | pramādamohau tamaso bhavato’jñānameva cha || Bha.Gī.14.17 ||</p>
<p>[Sattwātsañjāyate jñānaṁ] Mhaṇauni bā re Arjunā | yetha sattwachi hetu jñānā | jaisā kā dinamānā | sūrya hā pai || Jñāne.14.266 || [Rajaso lobha eva cha] Āṇi taiseṅchi he ĵāṇa | lobhāsi raja kāraṇa | āpale vismaraṇa | dwaitā jevī || Jñāne.14.267 || [Pramādamohau ityardhaṁ] Moha ajñāna pramādā | yayā maiḷeyā doṣhavruṅdā | puḍhatī puḍhatī prabuddhā | tamachi mūḷa || Jñāne.14.268 || [Chūrṇikā] Aise vichārāchyā ḍoḷā | tinhī guṇa vegaḷavegaḷā | dāvile jaisā āṁvaḷā | taḷahātīĉhā || Jñāne.14.269 || [Vichitrahetutwe kāraṇamāha sattwāditi] Tava rajatame donhī | dekhilī prauḍhe patanī | sattwāvāṅchunī nāṇī | jñānākaḍe || Jñāne.14.270 || Mhaṇauni sāttwikavruttī | eka ĵāle janmavratī | sarvatyāge chaturthī | bhakti jaisī || Jñāne.14.271 || [Sattwādiguṇavruttīnāṁ phalamāha-]</p>
<p>Ūrdhwaṁ(ṅ) gachchhanti sattwasthā madhye tiṣhṭhanti rājasāḥ(hā) | jaghanyaguṇavruttisthā adho gachchhanti tāmasāḥ(hā) || Bha.Gī.14.18 ||</p>
<p>[Ūrdhwaṁ(ṅ) gachchhanti sattwasthāḥ(hā)] Taise sattwācheni naṭanāche | asaṇe ĵāṇe jayāṅche | te tanutyāgī swargīṅche | rāya hotī || Jñāne.14.272 || [Madhye tiṣhṭhanti rājasāḥ(hā)] Iyāchi parī raje | jihī kā jīje marije | tihī manuṣhya hoije | mrutyulokī || Jñāne.14.273 || Tetha sukhaduḥkhāche khichaṭe | jevije ekechi tāṭe | jetha iye maraṇavāṭe | paḍile nuṭhī || Jñāne.14.274 || [Jaghanyaguṇavruttisthāḥ(hā)] Āṇi tayāchi sthitī tamī | je vāḍhoni nimatī bhogakṣhamī | te ghetī narakabhūmī | mūḷapatra || Jñāne.14.275 || Eva vastūchiyā sattā | triguṇāsi Paṅḍusutā | dāvilī sakāraṇatā | āghavīchī || Jñāne.14.276 || [Evaṁ(ñ) chaturdashashlokairguṇavyākhyā samāptā | prakaraṇārthamupasaṁharati] Pai vastu vastutwe asike | te āpaṇape guṇāsārikhe | dekhoni kāryavishekhe | anukare gā || Jñāne.14.277 || Jaise kā swapnīṅcheni rāje | jai parachakra dekhije | hāri jaita hoije | āpaṇachi || Jñāne.14.278 || Taise madhyordhwa adha | je he guṇavruttibheda | te druṣhṭivāṅchūni shuddha | vastuchi ase || Jñāne.14.279 ||</p>
<p>Nānyaṁ(ṅ) guṇebhyaḥ(kh) kartāraṁ yadā draṣhṭānupashyati | guṇebhyashcha paraṁ vetti madbhāvaṁ so’dhigachchhati || Bha.Gī.14.19 ||</p>
<p>[Nānyaṁ(ṅ) guṇebhyaḥ(kh) kartāraṁ] Pari he vāhaṇī aso | tari tuĵa āna na diso | parise te sāṅgataso | māgīla goṣhṭī || Jñāne.14.280 || [‘sattwaṁ rajastama iti’ iti pañchamashlokābhiprāyaṁ(n) darshayati] Tari aise jāṇije | sāmarthye tinhī sahaĵe | hotī dehavyāĵe | guṇachi he || Jñāne.14.281 || Iṅdhanācheni ākāre | agni jaisā avatare | kā āghaveni taruvare | bhūmirasa || Jñāne.14.282 || Nā nā dahiyāṅcheni mise | pariṇame dūdhachi jaise | kā mūrta hoya uṁse | goḍī jevī || Jñāne.14.283 || Taise he sāṅtaḥkaraṇa | dehachi hotī triguṇa | mhaṇauni baṅdhāsi kāraṇa | ghaḍe kīra || Jñāne.14.284 || Pari choja he dhanurdharā | je yevaḍhā hā guṁphirā | mokṣhāchā saṁsārā | uṇā nohe || Jñāne.14.285 || Triguṇa āpalāliyā dharme | dehīṅche māgute sāume | chāḷitāṅhī na khome | guṇātītatā || Jñāne.14.286 || Aisī muktī ase sahaja | te ātā parisavū tuĵa | je tū jñānāṁbuja- | dwirepha kī || Jñāne.14.287 || [Guṇebhyashcha paraṁ vetti] Āṇi guṇī guṇāĵoge | chaitanya nohe māge | bolilo te khāge | tevīṅchi he || Jñāne.14.288 || Tari Pārthā jai aise | bodhaleni jīve dise | swapna kā jaise | cheilenī || Jñāne.14.289 || Nā tarī āpaṇa jaḷī | biṅbalo tīroni nyāhāḷī | chalana hotā kalloḷī | anekadhā || Jñāne.14.290 || Kā naṭaleni lāghave | naṭa jaisā na jhakave | taise guṇajāta dekhāve | na honiyā || Jñāne.14.291 || Pai rhututraya ākāshe | dharūniyāṅhī jaise | nedijechi yevo vose | vegaḷepaṇā || Jñāne.14.292 || Taise guṇī guṇāparaute | je āpaṇape ase āyite | tiye aha baise ahaṅte | mūḷakechiye || Jñāne.14.293 || [Yadā draṣhṭānupashyati] Pai tethūni maga pāhatā | mhaṇe sākṣhī mī akartā | he guṇachi kriyājātā | niyojita || Jñāne.14.294 || Sattwarajatamāṅchyā | bhedī prasara karmāchā | hota ase to guṇāṅchā | vikāra hā || Jñāne.14.295 || Yayāmāji mī aisā | vanī kā vasaṅta jaisā | vanalakṣhmīvilāsā | hetubhūta || Jñāne.14.296 || Kā tārāgaṇī lopāve | sūryakāṅtī uddīpāve | kamalī vikāsāve | jāve tame || Jñāne.14.297 || Yayā koṇāche kāhī | savitā jaisā dekhata nāhī | taisā akartā mī dehī | sattārūpa || Jñāne.14.298 || Mī dāunī guṇa dekhe | guṇatā he miyā pokhe | yayācheni niḥshekhe | ure te mī || Jñāne.14.299 || Aiseni viveke jayā | udaya hoya dhanaṅjayā | ye guṇātītatā tayā | ūrdhwapaṅthe || Jñāne.14.300 ||</p>
<p>Guṇānetānatītya trīndehī dehasamudbhavān | janmamrutyujarāduḥ(hu)khairvimukto’mrutamashnute || Bha.Gī.14.20 ||</p>
<p>[Guṇāniti] Ātā nirguṇa ase āṇika | te to ĵāṇe achuka | je jñāne kele ṭīka | tayāchi varī || Jñāne.14.301 || [Madbhāvaṁ so’dhigachchhati] Kiṁbahunā Paṅḍusutā | aisī to mājhī sattā | pāve jaisī saritā | siṅdhutwa gā || Jñāne.14.302 || Naḷikevarūni uṭhilā | jaisā shuka shākhe baisalā | taisā mūḷaahaṅtā ṭhākalā | to mī mhaṇaunī || Jñāne.14.303 || Agā ajñānāchiyā nidā | ĵo ghorata hotā badabadā | to swarūpī prabuddhā | cheilā kī || Jñāne.14.304 || Pai buddhibhedāchā ārisā | tayā hātoni paḍilā vīreshā | mhaṇauni prakruti-mukhābhāsā | mukalā to || Jñāne.14.305 || Dehābhimānāchā vārā | ātā vāĵo ṭhelā vīrā | tai aikya vīchisāgarā | jīveshā he || Jñāne.14.306 || Mhaṇauni madbhāveṁsī | prāpti pāvije teṇe sarisī | varṣhāṅtī āKāshī | ghanajāta jevī || Jñāne.14.307 || Tevi mī hoūni nirutā | maga dehīṅchi ye asatā | nāgave dehasaṁbhūtā | guṇāṅsi to || Jñāne.14.308 || Jaisā bhiṅgācheni ghare | dīpaprakāsha nāvare | kā na vijhechi sāgare | vaḍavānaḷa || Jñāne.14.309 || Taisā ālā-gelā guṇāṅchā | bodha na maiḷe tayāĉhā | to dehī jaisā vyomīṅchā | chaṅdra jaḷī || Jñāne.14.310 || Tinhī guṇa āpulāliye prauḍhī | dehī nāchavitī bāgaḍī | to pāhoṅhī na dhāḍī | ahaṅtete || Jñāne.14.311 || Hā ṭhāyavarī | nehaṭoni ṭhelā aṅtarī | ātā kāya varte sharīrī | heṅhī neṇe || Jñāne.14.312 || Sāṅḍūni āṅgīṅchī khoḷī | sarpa rigāliyā pātāḷī | te twachā koṇa sāṁbhāḷī | taise ĵāle || Jñāne.14.313 || Kā saurabhyajīrṇa jaisā | āmoda miḷoni ĵāya ākāshā | māghārā kamaḷakoshā | na yechi to || Jñāne.14.314 || Pai swarūpasamarase | tayāhī gā ĵāle taise | tetha kiṅdharma he kaise | neṇe deha || Jñāne.14.315 || [Janmetyardhaṁ] Mhaṇauni janma jarā maraṇa | ityādi je sāhī guṇa | te dehīṅchi ṭhele kāraṇa | nāhī tayā || Jñāne.14.316 || Ghaṭāchiyā khāpariyā | ghaṭabhaṅgī pheḍiliyā | mahadākāsha apaisayā | ĵāleṅchi ase || Jñāne.14.317 || Taisī dehabuddhi jāye | jai āpaṇapā āṭhau hoye | tai āna kāhī āhe | teṁvāṅchunī || Jñāne.14.318 || [Ayaṁ bhāvaḥ] Yeṇe thora bodhalepaṇe | tayāsi gā dehī asaṇe | mhaṇūni to mī mhaṇe | guṇātīta || Jñāne.14.319 || [Chūrṇikā] Yayā devāchiyā bolā | Pārth ati sukhāvalā | meghe saṁbokhilā | mayūra jaisā || Jñāne.14.320 ||</p>
<p>Arjuna uvācha - Kairliṅggaistrīnguṇānetānatīto bhavati prabho | kimāchāraḥ(kh) kathaṁ(ñ) chaitāṁstrīnguṇānativartate || Bha.Gī.14.21 ||</p>
<p>[Arjuna uvācha-kairiti] Teṇe toṣhe vīra puse | jī koṇhī chinhī to dise | jayāmājī vase | aisā bodha || Jñāne.14.321 || [Kimāchāra iti] To nirguṇa kāya āchare | kaiseni guṇa nistare | he sāṅgiĵo māhere | krupecheni || Jñāne.14.322 || Yayā Arjunāchiyā prashnā | [shrībhagavānuvācha-] to ṣhaḍguṇāṅchā rāṇā | parihāra ākarṇā | bolata ase || Jñāne.14.323 || Mhaṇe Pārthā tujhī navāī | he yetuleṅchi pusasī kāī | te nāmachi tayā pāhī | sācha laṭike || Jñāne.14.324 || Guṇātīta jayā nāṁva | to guṇādhīna tarī navhe | nā hoya tarī nāgave | guṇā yayā || Jñāne.14.325 || Pari adhīna kā nāgave | hechi kaiseni ĵāṇāve | guṇāṅchiye ravarave- | māji asatā || Jñāne.14.326 || Hā saṅdeha ĵarī vāhasī | tarī sukhe puso lāhasī | parisa ātā tayāsī | rūpa karū || Jñāne.14.327 ||</p>
<p>Shrībhagavānuvācha - Prakāshaṁ(ñ) cha pravruttiṁ(ñ) cha mohameva cha Pāṇḍava | na dweṣhṭi sampravruttāni na nivruttāni kāṅgkṣhati || Bha.Gī.14.22 ||</p>
<p>[Pravruttiṁ(ñ) cha] Tari rajācheni māje | dehī karmāche āṇoṅje | pravruttī jai gheije | veṅṭāḷūni || Jñāne.14.328 || [Na dweṣhṭītyuttarārdhaṁ prakāshamityādipadatraye vyākhyātam] Tai mīchi kā karmaṭha | aisā na ye Shreemāṭha | kā daridraliye buddhī vīṭa | tohī nāhī || Jñāne.14.329 || [Prakāshaṁ(ñ) cha] Athavā sattweṅchi adhike | jai sarveṅdriyī jñāna phāṅke | tai suvidyatā tokhe | ubhajehī nā || Jñāne.14.330 || [Mohameva cha Pāṇḍava] Kā vāḍhinaleni tame | na giḷejechi mohabhrame | tai ajñānatwe na shrame | gheṇeṅhī nāhī || Jñāne.14.331 || [Guṇātītaḥ(s) sa uchyata iti 25 shlokastham] [na dweṣhṭīti] pai mohāchyā avasarī | jñānāchī ĉhāḍa na dharī | jñāne karme nādarī | hotā na duḥkhī || Jñāne.14.332 || Sāyaṁprātarmadhyāhnā | yā tihī kāḷāṅchī gaṇanā | nāhī jevi tapanā | taisā ase || Jñāne.14.333 || Tayā vegaḷāchi kāya prakāshe | jñānitwa yāve ase | kāyi jaḷārṇava pāuse | sājā hoya || Jñāne.14.334 || Nā pravartaleni karme | karmaṭhatwa tayā kā game | sāṅge himavaṅta hime | kāṅpe kāyī || Jñāne.14.335 || Nātari moha āliyā | kāi pā jñānā mukijela tayā | mahā āgīte unhāḷeyā | jāḷavata ase || Jñāne.14.336 ||</p>
<p>Udāsīnavadāsīno guṇairyo na vichālyate | guṇā vartanta ityeva yo’vatiṣhṭhati neṅggate || Bha.Gī.14.23 ||</p>
<p>[Āsīnaḥ] Taise guṇāguṇakārya he | āghaveṅchi āpaṇa āhe | mhaṇoni ekekā nohe | taḍātoḍī || Jñāne.14.337 || [Udāsīnavat] Yevaḍheyā gā pratītī | to dehā ālāse vastī | vāṭe jātā guṅtī- | māji jaisā || Jñāne.14.338 || To jiṇatā nā hāravī | taisā guṇa navhe nā karavī | jaisī kā shroṇavī | saṅgrāmīṅchī || Jñāne.14.339 || Kā sharīrāāṅtīla prāṇu | gharī ātithyāĉhā brāmhaṇu | nā nā chohaṭāṅchā sthāṇu | udāsa jaisā || Jñāne.14.340 || [Guṇairyo na vichālyate] Āṇi guṇāṅchā yāvājāvā | ḍhaḷe chaḷe nā Pāṅḍavā | mrugajaḷāchā helāvā | Meru jaisā || Jñāne.14.341 || He bahuta kāyi bolije | vyoma vāreni na vījije | kā sūrya nā giḷije | aṅdhakāre || Jñāne.14.342 || Swapna kā gā jiyāparī | jāgatayāte na siṅtarī | guṇī taisā avadhārī | na baṅdhije to || Jñāne.14.343 || [Guṇā vartanta ityeva] Guṇāṅsi kīra nātuḍe | pari durūni jai pāhe koḍe | taiai guṇadoṣha sāyikhaḍe | sabhya jaisā || Jñāne.14.344 || Satkarme sāttwikī | raja te raĵoviṣhayakī | tama mohādikī | vartata ase || Jñāne.14.345 || [Yo’vatiṣhṭhati neṅggate] Pari tayāchiyā gā sattā | hotī guṇakriyā samastā | he phuḍe ĵāṇe savitā | laukikā jevī || Jñāne.14.346 || Samudrachi bharatī | somakāṅtachi dravatī | kumude vikāsatī | chaṅdra to ugā || Jñāne.14.347 || Kā vārāchi vāje vijhe | gagane nishchaḷa asije | taisā guṇāṅchiye gajabaje | ḍolenā ĵo || Jñāne.14.348 || Arjunā yeṇe lakṣhaṇe | to guṇātīta ĵāṇaṇe | parisa ātā ācharaṇe | tayāchī jī || Jñāne.14.349 ||</p>
<p>Samaduḥ(hu)khasukhaḥ(s) swasthaḥ(s) samaloṣhṭāshmakāñchanaḥ | tulyapriyāpriyo dhīrastulyanindātmasaṁstutiḥ(hi) || Bha.Gī.14.24 ||</p>
<p>[Samaduḥ(hu)khasukhaḥ] Tari vastrāsi pāṭhī poṭī | nāhī sutāvāṅchūni kirīṭī | aise suye diṭhī | charāchara madrūpe || Jñāne.14.350 || Mhaṇoni sukhaduḥkhā sarise | kāṅṭāḷe āchare aise | ripubhaktā jaise | harīche deṇe || Jñāne.14.351 || Yeravī tarī sahaĵe | sukhaduḥkha taiṅchi sevije | dehajaḷī hoije | māsoḷī jai || Jñāne.14.352 || [Swasthaḥ] Ātā te tava teṇe sāṅḍile | āhe swaswarūpeṁsīṅchi māṅḍile | sasyāṅtī nivaḍile | bīja jaise || Jñāne.14.353 || Kā vogha sāṅḍūni Gaṅgā | righoni samudrāche āṅgā | nistaralī lagabagā | khaḷāḷāchī || Jñāne.14.354 || Tevī āpaṇapāṅchi jayā | vastī jālī gā dhanaṅjayā | tayā dehī apaisayā | sukha taise duḥkha || Jñāne.14.355 || Rātri taise pāhale | he dhāraṇā jevi eka ĵāle | ātmārāmā dehī ātale | dwaṅdwa taise || Jñāne.14.356 || Pai nidritācheni āṅgeṁsī | sāpa taishī urvashī | tevī swarūpasthā sarisī | dehī dwaṅdwe || Jñāne.14.357 || [Samaloṣhṭāshmakāñchanaḥ] Mhaṇauni tayāchyā ṭhāyī | sheṇā sonayā visheṣha nāhī | ratnā guṅḍeyā kāhī | neṇije bheda || Jñāne.14.358 || [Tulyapriyāpriyaḥ] Gharā yevo pā swarga | kā varipaḍo vāgha | pari ātmabuddhīsī bhaṅga | kadā nohe || Jñāne.14.359 || [Dhīraḥ] Nivaṭale na upavaḍhe | jaḷīnale na virūḍhe | sāmyabuddhī na moḍe | tayāparī || Jñāne.14.360 || [Tulyanindātmasaṁstutiḥ(hi)] Hā Brahmā aiseni staviĵo | kā nīcha mhaṇoni niṅdiĵo | pari neṇe ĵaḷo vijho | rākha jaisī || Jñāne.14.361 || Taisī niṅdā āṇi stutī | na ye koṇhechi vyaktī | nāhī āṅdhāre kā vātī | sūryā gharī || Jñāne.14.362 ||</p>
<p>Mānāpamānayostulyastulyo mitrāripakṣhayoḥ | sarvārambhaparityāgī guṇātītaḥ(s) sa uchyate || Bha.Gī.14.25 ||</p>
<p>[Mānāpamānayostulyaḥ] Īshwara mhaṇoni pūjilā | kā chora mhaṇoni gāṅjilā | vruṣhagajī veḍhilā | kelā rāvo || Jñāne.14.363 || [Tulyo mitrāripakṣhayoḥ] Kā suhruda pāsī āle | athavā vairī varapaḍe ĵāle | pari neṇe rātī pāhāle | teja jevī || Jñāne.14.364 || Sāhī rhutu yetā ākāshe | liṅpijechi nā jaise | tevi vaiṣhamya mānase | jāṇijenā || Jñāne.14.365 || [Sarvārambhaparityāgī] Āṇīkahī eka pāhī | āchāra tayāchyā ṭhāyī | tari vyāpārāsi nāhī | ĵāle dise || Jñāne.14.366 || Sarvāraṁbhā uṭakale | pravruttīche tetha māvaḷale | jaḷatī gā karmaphaḷe | te to āgī || Jñāne.14.367 || Druṣhṭādruṣhṭācheni nāve | bhāvachi jīvī nugave | te sevī je swabhāve | paiṭhe hoye || Jñāne.14.368 || Sukhe nā shiṇe | pāṣhāṇa jeṇe māne | taisī sāṅḍīmāṅḍī mane | varjilī ase || Jñāne.14.369 || [Guṇātītaḥ(s) sa uchyate] Ātā kitī hā vistāra | ĵāṇe aisā āchāra | jayāĉhā tochi sāchāra | guṇātīta || Jñāne.14.370 || [Chūrṇikā] Guṇāṅte atikramaṇe | ghaḍe upāye jeṇe | to ātā āīka mhaṇe | ShreeKriṣhṇanātha || Jñāne.14.371 ||</p>
<p>Māṁ(ñ) cha yo’vyabhichāreṇa bhaktiyogena sevate | sa guṇānsamatītyaitānbrahmabhūyāya kalpate || Bha.Gī.14.26 ||</p>
<p>[‘saṁ(ṅ)kṣhePārthaḥ’] Tari vyabhichārarahita chitte | bhaktiyoge māte | sevī to guṇāṅte | jākaḷū shake || Jñāne.14.372 || Tari koṇa mī kaisī bhaktī | avyabhichārā kāya vyaktī | he āghavīchi nirutī | hoāvī lāge || Jñāne.14.373 || [Māṁ(ñ) cha yaḥ] Tari Pārthā pariyesā | mī tava yetha aisā | ratnī kiḷāvo jaisā | ratnachi to || Jñāne.14.374 || Kā dravapaṇachi nīra | avakāshachi aṁbara | goḍī techi sākhara | āna nāhī || Jñāne.14.375 || Vahni techi jvāḷa | daḷāchi nāṅva kamala | rukha techi ḍāḷa | phaḷādika || Jñāne.14.376 || Agā hima je ākarṣhale | techi himavaṅta jevi ĵāle | nānā dūdha murāle | techi dahī || Jñāne.14.377 || [Avyabhichāreṇa] Taise vishwa yeṇe nāve | he mīchi pai āghave | gheī chaṅdrabiṁba solāve | na lage jevī || Jñāne.14.378 || Ghrutāche thijalepaṇa | na moḍitā ghrutachi ĵāṇa | nāṭitā kāṅkaṇa | soneṅchi te || Jñāne.14.379 || Na ukalitā paṭa | taṅtūchi ase spaṣhṭa | na viravitā ghaṭa | mruttikā jevī || Jñāne.14.380 || Mhaṇoni vishwapaṇa jāve | maga tai māte gheyāve | taisā navhe āghave | sakaṭachi mī || Jñāne.14.381 || Aiseni māte jāṇije | te avyabhichārī bhakti mhaṇije | yetha bheda kāhī dekhije | tari vyabhichāra to || Jñāne.14.382 || [Bhaktiyogena] Yā kāraṇe bhedāte | sāṅḍūni abhede chitte | āpaṇayāsakaṭa māte | ĵāṇāve gā || Jñāne.14.383 || Pārthā sonayāchī ṭika | sonayāsī lāgalī dekha | taise āpaṇape āṇika | mānāve nā || Jñāne.14.384 || Tejāchā tejauni nighālā | pari tejīṅchi ase lāgalā | tayā rashmī aisā bhalā | bodha hoāvā || Jñāne.14.385 || Pai paramāṇū bhūtaḷī | himakaṇa himāchaḷī | majamājī nyāhāḷī | aha taise || Jñāne.14.386 || Ho kā taraṅga lahāna | pari siṅdhūsī nāhī bhinna | taisā īshwarī mī āna | nohechi mā || Jñāne.14.387 || Aiseni bā samarase | druṣhṭī jai ullāse | bhakti pai aise | āmhī mhaṇo || Jñāne.14.388 || Āṇi jñānāche chāṅgāve | iye druṣhṭī mānāve | yogācheṁhī āghave | sarvaswa he || Jñāne.14.389 || [Sevate] Siṅdhū āṇi jaladharā- | mājī lāgalī akhaṅḍa dhārā | taisī vrutti vīrā | pravarte te || Jñāne.14.390 || Kā kuheṁsī ākāshā | toṅḍī sāṅdā nāhī jaisā | to paramapuruṣhī taisā | ekavaṭe gā || Jñāne.14.391 || Pratibiṁboni biṁbavarī | prabhechī jaisī uĵarī | te sohaṁvruttī avadhārī | taisī hoya || Jñāne.14.392 || Aiseni maga paraspare | te sohaṅvrutti jai avatare | tai tiyehī sakaṭa sare | apaisayā || Jñāne.14.393 || Jaisā saiṅghavāchā ravā | siṅdhūmāji Pāṅḍavā | virāleyā viravāvā | heṅhī ṭhāke || Jñāne.14.394 || Nā tari ĵāḷūni truṇa | vahnihī vijhe āpaṇa | taise bheda nāshūni ĵāṇa | jñānahī nure || Jñāne.14.395 || [Sa guṇānsamatītyaitān] Māĵhe pailapaṇa jāye | bhakta he ailapaṇa ṭhāye | anādi aikya je āhe | techi nivaḍe || Jñāne.14.396 || Ātā guṇāṅte to kirīṭī | jiṇe yā navhatī goṣhṭī | je ekapaṇāhī miṭhī | paḍo saralī || Jñāne.14.397 || Kiṁbahunā aisī dashā | te brahmatwa gā sudaṁshā | [yaḥ] he to pāve ĵo aisā | māte bhaje || Jñāne.14.398 || [Brahmabhūyāya kalpate] Puḍhatī iṁhī liṅgī | bhakta ĵo mājhā jagī | he brahmatā tayālāgī | pativratā || Jñāne.14.399 || Jaise gaṅgecheni voghe | ḍaḷamaḷīta jaḷa je nighe | siṅdhupada tayāĵoge | āna nāhī || Jñāne.14.400 || Taisā jñānāchiyā diṭhī | ĵo māte sevī kirīṭī | to hoya brahmatechyā mukuṭī | chūḍāratna || Jñāne.14.401 || Yayā brahmatwāsīchi Pārthā | sāyujya aisī vyavasthā | yāchi nāṅva chauthā | puruṣhārtha gā || Jñāne.14.402 || Parī māĵhe ārādhana | brahmatwī hoya sopāna | tetha mī hana sādhana | gamela ho || Jñāne.14.403 || Tari jhaṇī aise | tujhyā chittī paise | pai brahma āna nase | mīvāṅchunī || Jñāne.14.404 ||</p>
<p>Bramhaṇo hi pratiṣhṭhāhamamrutasyāvyayasya cha | shāshwatasya cha dharmasya sukhasyaikāntikasya cha || Bha.Gī.14.27 || Oṁ tatsaditi ShreemadBhagawadgītāsūpaniṣhatsu brahmavidyāyāṁ yogashāstre ShreeKriṣhṇārjunasaṁ(ṅ)vāde guṇatrayavibhāgayogo nāma chaturdasho’dhyāyaḥ || Bha.Gī.14.puṣhpikā ||</p>
<p>[Bramhaṇo hi pratiṣhṭhāhaṁ] Agā brahma yā nāṁvā | abhiprāya mī Pāṅḍavā | [amrutasyāvyayasya cha] mīchi bolije āghavā | shabdī iṁhī || Jñāne.14.405 || Pai maṅḍala āṇi chaṅdramā | donī navhatī suvarmā | taisā maĵa āṇi Brahmā | bheda nāhī || Jñāne.14.406 || [Shāshwatasya cha dharmasya sukhasya] Agā nitya je niṣhkampa | anāvruta dharmarūpa | sukha je je umapa | adwitīya || Jñāne.14.407 || [Aikāntikasya cha] Viveka āpale kāma | sārūni ṭhākī je dhāma | niṣhkarṣhāche niḥsīma | kiṁbahunā mī || Jñāne.14.408 || Aisaise ho avadhārā | to ananyāĉhā soyarā | sāṅgatase vīrā | Pārthāsi pai || Jñāne.14.409 || Yetha Dhrutarāṣhtra mhaṇe | Saṅjayā he tūte koṇe | pusileniviṇa vāyāṇe | kā bolasī || Jñāne.14.410 || Mājhī avasarī te pheḍī | vijayāchī sāṅge guḍhī | yeru jīvī mhaṇe sāṅḍī | goṭhī iyā || Jñāne.14.411 || Saṅjaya vismayamānasī | āhā karunī rasasarasī | mhaṇe kaise pā daiveṁsī | dwaṅdwa yayā || Jñāne.14.412 || Tari krupāḷu to tuṣhṭo | yayā viveka hā ghoṅṭo | mohāchā phiṭo | mahāroga || Jñāne.14.413 || Saṅjaya aise chiṅtitā | saṁvāda to sāṁbhāḷitā | harikhāchā yeta chittā | mahāpūra || Jñāne.14.414 || Mhaṇoni ātā yeṇe | utsāhācheni avataraṇe | ShreeKriṣhṇāche bolaṇe | sāṅgijela || Jñāne.14.415 || Tayā akṣharā-āṅtīla bhāva | pāvavīna mī tumachā ṭhāva | āikā mhaṇe Jñānadev | nivruttīchā || Jñāne.14.416 ||</p>
<p>Iti ShreeJñānadevavirachitāyāṁ bhāvārthadīpikāyāṁ(ñ) chaturdasho’dhyāyaḥ || 14 || Shloka 27, Ovyā 416.</p>
</section>
</body>
</html>
