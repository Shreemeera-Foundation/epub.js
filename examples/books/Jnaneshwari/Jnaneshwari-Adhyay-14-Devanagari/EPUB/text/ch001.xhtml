<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="en-US">
<head>
  <meta charset="utf-8" />
  <meta name="generator" content="pandoc" />
  <title>ch001.xhtml</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" type="text/css" href="../styles/stylesheet1.css" />
</head>
<body epub:type="bodymatter">
<section id="shreejñāneshwarī-adhyay-14-transliterated" class="level1 unnumbered">
<h1 class="unnumbered">ShreeJñāneshwarī Adhyay 14 Transliterated</h1>
<p>॥ श्रीज्ञानेश्वरी ॥</p>
<p>अध्याय १४ वा</p>
<p>जयजय आचार्या । समस्तसुरवर्या । प्रज्ञाप्रभातसूर्या । सुखोदया ॥ ज्ञाने.१४.१ ॥ जयजय सर्वविसांवया । सोहंभावसुहावया । नाना लोक हेलावया । समुद्रा तूं ॥ ज्ञाने.१४.२ ॥ आइकें गा आर्तबंधू । निरंतर-कारुण्यसिंधू । विशदविद्यावधू- । वल्लभा जी ॥ ज्ञाने.१४.३ ॥ तूं जयांप्रति लपसी । तयां विश्व हें दाविसी । प्रकट तैं करिसी । आघवेंचि तूं ॥ ज्ञाने.१४.४ ॥ की पुढिलाची दृष्टी चोरिजे । हा दृष्टिबंध निफजे । परि नवल लाघव तुझें । जें आपणपें चोरे ॥ ज्ञाने.१४.५ ॥ जी तूंचि तूं सर्वा यया । मा कोणा बोध कोणा माया । ऐसिया आपें आप लाघविया । नमो तुज ॥ ज्ञाने.१४.६ ॥ जाणों जगीं आप वोलें । तें तुझिया वोला सुरस जालें । तुझेनि क्षमत्व आलें । पृथ्वीयेसी ॥ ज्ञाने.१४.७ ॥ रविचंद्रादि शक्ती । उदय करिती त्रिजगतीं । ते तुझिया दीप्ती- । तेजतेजां ॥ ज्ञाने.१४.८ ॥ जें चळवळिजे अनिलें । तें दैविकेनि जी निजबळें । नभ तुजमाजी खेळे । लपिथपि ॥ ज्ञाने.१४.९ ॥ किंबहुना माया अशेष । ज्ञान जी तुझेनि डोळस । असो वानणें सायास । श्रुतीसि हें ॥ ज्ञाने.१४.१० ॥ वेद वानूनि तंवचि चांग । जंव न दिसे तुझें आंग । मग आम्हां तया मुग । एके पांती ॥ ज्ञाने.१४.११ ॥ जी एकार्णवाचे ठायीं । पाहतां प्रळयमेघाचा पाड नाहीं । मा महानदी कायी । निवडूं येती ॥ ज्ञाने.१४.१२ ॥ कां उदयलिया भास्वत । चंद्र जैसा खद्योत । आम्हां श्रुती तुज आंत । तो पाड असे ॥ ज्ञाने.१४.१३ ॥ आणि दुजया थांव मोडे । जेथ परेशीं वैखरी बुडे । तो तूं मा कोणें तोंडें । वानावासी ॥ ज्ञाने.१४.१४ ॥ यालागीं आतां । स्तुती सांडूनि निवांता । चरणीं ठेविजे माथा । हेंचि भलें ॥ ज्ञाने.१४.१५ ॥ तरि तूं जैसा आहासि तैसिया । नमो जी गुरुराया । मज ग्रंथोद्यम फळावया । वेव्हारा होईं ॥ ज्ञाने.१४.१६ ॥ आतां कृपा भांडवल सोडीं । भरीं माझे मतीची पोतडी । करीं ज्ञानपद्य जोडी । थोरा मातें ॥ ज्ञाने.१४.१७ ॥ मग मी संसरेन तेणें । संतांतें कर्णभूषणें । लेववीन सुलक्षणें । विवेकाचीं ॥ ज्ञाने.१४.१८ ॥ जी गीतार्थनिधान । काढू माझें मन । सुयीं स्नेहांजन । आपलें तूं ॥ ज्ञाने.१४.१९ ॥ हे वाक्सृष्टी एके वेळे । देखोतु माझे बुद्धीचे डोळे । तैसा उदैजो जी निर्मळें । कारुण्यबिंबें ॥ ज्ञाने.१४.२० ॥ माझी प्रज्ञावेली वेल्हाळ । काव्यें होय सफळ । तो वसंत होईं स्नेहाळ । शिरोमणी ॥ ज्ञाने.१४.२१ ॥ प्रमेय महापूरें । हे मतिगंगा ये थोरें । तैसा वर्ष उदारे । दिठीवेनि ॥ ज्ञाने.१४.२२ ॥ अगा विश्वैैकधामा । तुझा प्रसादचंद्रमा । करू मज पूर्णिमा । स्फूर्तीची जी ॥ ज्ञाने.१४.२३ ॥ जी अवलोकिलिया मातें । उन्मेषसागरीं भरितें । वोसंडेल स्फूर्तीतें । रसवृत्तीचे ॥ ज्ञाने.१४.२४ ॥ तंव संतोषोनि श्रीगुरुराजें । म्हणितलें विनतिव्याजें । मांडिलें देखोनि दुजें । स्तवनमिषें ॥ ज्ञाने.१४.२५ ॥ हें असो आतां वांजटा । तो ज्ञापनार्थ करुनि गोमटा । ग्रंथार्थ दावीं उत्कंठा । भंगों नेदीं ॥ ज्ञाने.१४.२६ ॥ हो कां जी स्वामी । हेंचि पाहत होतों मी । जे श्रीमुखें म्हणा तुम्ही । ग्रंथ सांग ॥ ज्ञाने.१४.२७ ॥ परि हें म्यां केलें । की हें माझेनि जालें । ऐसें नाहीं ठेविलें । वासनेमाजी ॥ ज्ञाने.१४.२८ ॥ सहजें दूर्वेचा डिरु । आंगेंचि तंव अमरु । वरी आला पूरु । पीयूषाचा ॥ ज्ञाने.१४.२९ ॥ तरि आतां येणें प्रसादें । विन्यासें विदग्धें । मूळशास्त्रपदें । वाखाणीन ॥ ज्ञाने.१४.३० ॥ परि जीवा आंतुलीकडे । जैसी संदेहाची डोणि बुडे । ना श्रवणीं तरि चाडे । वाढी दिसे ॥ ज्ञाने.१४.३१ ॥ तैसी बोली साचारी । अवतरो माझी माधुरी । माले मागूनि घरीं । गुरुकृपेच्या ॥ ज्ञाने.१४.३२ ॥ [चूर्णिका] तरि मागां त्रयोदशीं । अध्यायीं गोठी ऐसी । श्रीकृष्ण अर्जुनेंसीं । चावळले ॥ ज्ञाने.१४.३३ ॥ जे क्षेत्रक्षेत्रज्ञयोगें । होइजे येणें जगें । आत्मा गुणसंगें । संसारिया ॥ ज्ञाने.१४.३४ ॥ आणि हाचि प्रकृतिगतु । सुखदुःख भोगीं हेतु । अथवा गुणातीतु । केवळ हा ॥ ज्ञाने.१४.३५ ॥ तरि कैसा पां असंगा संग । कोण तो क्षेत्रक्षेत्रज्ञयोग । सुखदुःखादि भोग । केविं तया ॥ ज्ञाने.१४.३६ ॥ गुण ते कैसे किती । बांधती कवणे रिती । ना तरी गुणातीतीं । चिन्हें काई ॥ ज्ञाने.१४.३७ ॥ एवं इया आघवेया । अर्था रूप करावया । विषो येथ चौदाविया । अध्यायासी ॥ ज्ञाने.१४.३८ ॥ तरी तो आतां ऐसा । प्रस्तुत परियेसा । अभिप्राय विश्वेशा । वैकुंठींचा ॥ ज्ञाने.१४.३९ ॥ [श्रीभगवानुवाच-] तो म्हणे गा अर्जुना । अवधानाची सर्व सेना । मेळऊनि इया ज्ञाना । झोंबावें हो ॥ ज्ञाने.१४.४० ॥ आम्हीं मागां तुज बहुतीं । दाविलें हें उपपत्तीं । तरि अझुनी प्रतीती । कुशीं न रिघे ॥ ज्ञाने.१४.४१ ॥</p>
<p>श्रीभगवानुवाच - परं भूयः प्रवक्ष्यामि ज्ञानानां ज्ञानमुत्तमम् । यज्ज्ञात्वा मुनयः सर्वे परां सिद्धिमितो गताः ॥ भ.गी.१४.१ ॥</p>
<p>[भूयः] म्हणौनि गा पुढतीं । [प्रवक्ष्यामि] सांगिजेल तुजप्रती । पर म्हणोन श्रुतीं । डाहारिलें जें ॥ ज्ञाने.१४.४२ ॥ [परं] येऱ्हवीं ज्ञान हें आपुलें । परि पर ऐसेनि जालें । जे आवडोनि घेतलें । भवस्वर्गादिक ॥ ज्ञाने.१४.४३ ॥ अगा याचिकारणें । हें उत्तम सर्वांपरी मी म्हणें । [ज्ञानानां] जे वह्नि हें तृणें । येरें ज्ञानें ॥ ज्ञाने.१४.४४ ॥ जियें भवस्वर्गातें जाणती । यागचि चांग म्हणती । पारखी फुडी आथी । भेदीं जयां ॥ ज्ञाने.१४.४५ ॥ तियें आघवींचि ज्ञानें । केलीं येणें स्वप्नें । [ज्ञानमुत्तमं] जैशा वातोर्मी गगनें । गिळिजती अंतीं ॥ ज्ञाने.१४.४६ ॥ कां उदितें रश्मिराजें । लोपिलीं चंद्रादि तेजें । ना ना प्रळयांबुमाजें । नदी नद ॥ ज्ञाने.१४.४७ ॥ तैसें येणें पाहलेया । ज्ञानजात जाय लया । म्हणोनियां धनंजया । उत्तम हें ॥ ज्ञाने.१४.४८ ॥ [यज्ज्ञात्वा] अनादि जे मुक्तता । आपली असे पंडुसुता । तो मोक्ष हाता येता । होय जेणें ॥ ज्ञाने.१४.४९ ॥ [मुनयः सर्वे] जयाचिया प्रतीती । विचारवीरीं समस्तीं । नेदिजेचि संसृती । माथा उधऊं ॥ ज्ञाने.१४.५० ॥ [परां सिद्धिमितो गताः] मनें मन घालूनियां मागें । विश्रांति जालिया आंगें । ते देहीं देहाजोगे । होतीचि ना ॥ ज्ञाने.१४.५१ ॥ मग तें देहाचें बेळें । वोलांडुनि एकेचि वेळे । संवतुकी कांटाळें । माझे जाले ॥ ज्ञाने.१४.५२ ॥</p>
<p>इदं ज्ञानमुपाश्रित्य मम साधर्म्यमागताः । सर्गेऽपि नोपजायन्ते प्रलये न व्यथन्ति च ॥ भ.गी.१४.२ ॥</p>
<p>[मम साधर्म्यमागताः] जे माझिया नित्यता । तेणें नित्य ते पंडुसुता । परिपूर्ण पूर्णता । माझियाचि ॥ ज्ञाने.१४.५३ ॥ मी जैसा अनंतानंद । जैसाचि सत्यसंध । तैसेचि ते भेद । उरेचि ना ॥ ज्ञाने.१४.५४ ॥ जें मी जेव्हढें जैसें । तें तेचि जाले तैसें । घटभंगीं घटाकाशें । आकाश जेवीं ॥ ज्ञाने.१४.५५ ॥ ना तरि दीप मूळकी । दीपशिखा अनेकी । मिनलिया अवलोकी । होय जैसें ॥ ज्ञाने.१४.५६ ॥ अर्जुना तयापरी । सरली द्वैताची वारी । नांदे नामार्थ एकाहारीं । मीतूंविणें ॥ ज्ञाने.१४.५७ ॥ [सर्गेऽपि नोपजायन्ते] येणेंचि पैं कारणें । जैं पहिलें सृष्टीचें जुंपणें । तैंही तयां होणें । पडेचि ना ॥ ज्ञाने.१४.५८ ॥ सृष्टीचिये सर्वादी । जयां देहाची नाहीं बांधी । [प्रलये न व्यथन्ति च] ते कैंचे प्रळयावधीं । निमतील पां ॥ ज्ञाने.१४.५९ ॥ [इदं ज्ञानमुपाश्रित्य] म्हणौनि जन्मक्षयां । अतीत धनंजया । मी जाले ज्ञाना इया । अनुसरोनी ॥ ज्ञाने.१४.६० ॥ [भक्तिरहस्यम्] ऐसी ज्ञानाची वाढी । वानिली देवें आवडी । तेवींचि पार्था ही गोडी । लावावया ॥ ज्ञाने.१४.६१ ॥ तंव तया जालें आन । सर्वांगीं निघाले कान । सपाईं अवधान । आतला पां ॥ ज्ञाने.१४.६२ ॥ आतां देवाचिया ऐसें । जाकळीजत असें वोरसें । म्हणौनि निरूपण आकाशें । वेंटाळेना ॥ ज्ञाने.१४.६३ ॥ मग म्हणे गा प्रज्ञाकांता । उजवली आजि वक्तृत्वता । जे बोला येवढा श्रोता । जोडलासी ॥ ज्ञाने.१४.६४ ॥ [चूर्णिका] तरी एक मी अनेकी । गोविजे देहपाशकी । त्रिगुणीं लुब्धकी । कवणेपरी ॥ ज्ञाने.१४.६५ ॥ कैसा क्षेत्रयोगें । वियें इयें जगें । तें परिस सांगेें । कवणेपरी ॥ ज्ञाने.१४.६६ ॥ पैं क्षेत्र येणें व्याजें । यालागीं हें बोलिजे । जे मत्संगबीजें । भूतीं पिके ॥ ज्ञाने.१४.६७ ॥</p>
<p>मम योनिर्महद्ब्रह्म तस्मिन्गर्भं दधाम्यहम् । सम्भवः सर्वभूतानां ततो भवति भारत ॥ भ.गी.१४.३ ॥</p>
<p>[मम योनिर्महद्ब्रह्म] येऱ्हवीं तरी महद्ब्रह्म । यालागीं हें ऐसें नाम । जे महदादिविश्राम- । शाळिका हें ॥ ज्ञाने.१४.६८ ॥ विकारां बहुवस थोरी । अर्जुना हेंचि करी । म्हणौनि अवधारीं । महद्ब्रह्म ॥ ज्ञाने.१४.६९ ॥ अव्यक्तवादमतीं । अव्यक्त ऐसी वदंती । सांख्याचिया प्रतीतीं । प्रकृती हेचि ॥ ज्ञाने.१४.७० ॥ वेदांतीं यातें माया । ऐसें म्हणिजे प्राज्ञराया । असो किती बोलों वांयां । अज्ञान हें ॥ ज्ञाने.१४.७१ ॥ आपला आपणपयां । विसर जो धनंजया । तेंचि रूप इया । अज्ञानासी ॥ ज्ञाने.१४.७२ ॥ आणिकही एक असे । जें विचारावेळे न दिसे । वातीं पाहतां जैसें । आंधारें कां ॥ ज्ञाने.१४.७३ ॥ हालविलिया जाये । निश्चळीं तरी होये । दुधीं जैसी साये । दुधाची ते ॥ ज्ञाने.१४.७४ ॥ पैं जागर ना स्वप्न । ना स्वरूप अवस्थान । ते सुषुप्ति कां घन । जैसी होय ॥ ज्ञाने.१४.७५ ॥ कां न वियतां वायूतें । वांझें आकाश रितें । तया ऐसें निरुतें । अज्ञान गा ॥ ज्ञाने.१४.७६ ॥ पैल खांब कां पुरुष । ऐसा निश्चय नाहीं एक । परि काय नेणों आलोक । दिसत असे ॥ ज्ञाने.१४.७७ ॥ तेवीं वस्तु जैसी असे । तैसी कीर न दिसे । परि कांहीं अनारिसें । देखिजे ना ॥ ज्ञाने.१४.७८ ॥ ना राती ना तेज । ते संधि जेविं सांज । तेविं विरुद्ध ना निज । ज्ञान आथी ॥ ज्ञाने.१४.७९ ॥ ऐसी कोणही एकी दशा । तिये वाद अज्ञान ऐसा । [तस्मिन्गर्भं दधाम्यहं] तया गुंडलिया प्रकाशा । क्षेत्रज्ञ नाम ॥ ज्ञाने.१४.८० ॥ अज्ञान थोरिये आणिजे । आपणपें तरी नेणिजे । तें रूप जाणिजे । क्षेत्रज्ञाचें ॥ ज्ञाने.१४.८१ ॥ हाचि उभय योग । बुझें बापा चांग । सत्तेचा नैसर्ग । स्वभाव हा ॥ ज्ञाने.१४.८२ ॥ [सम्भवः सर्वभूतानां] आतां अज्ञानासारिखें । वस्तु आपणपांचि देखे । परि रूपें अनेकें । नेणों कोणें ॥ ज्ञाने.१४.८३ ॥ जैसा रंक भ्रमला । म्हणें जा रे मी रावो आला । कां मूर्च्छित गेला । स्वर्गलोका ॥ ज्ञाने.१४.८४ ॥ तेवीं लचकलिया दिठी । मग देखणें जें जें उठी । तया नाम सृष्टी । मीचि वियें पैं गा ॥ ज्ञाने.१४.८५ ॥ जैसें कां स्वप्नमोहा । तो एकाकी देखे बहुवा । तोचि पाड आत्मया । स्मरणेंवीण असे ॥ ज्ञाने.१४.८६ ॥ हेंचि निभ्रांती । प्रमेय उपलवूं पुढती । परि तूं प्रतीती । याची घे पां ॥ ज्ञाने.१४.८७ ॥ [‘पुनः’ मम योनिर्महद्ब्रह्म] तरि माझी हे गृहिणी । अनादि तरुणी । अनिर्वाच्यगुणी । अविद्या हे ॥ ज्ञाने.१४.८८ ॥ इये नाहीं हेंचि रूप । ठाणें हें अति उमप । हे निद्रितां समीप । चेता दुरी ॥ ज्ञाने.१४.८९ ॥ [तस्मिन्गर्भं दधाम्यहं] पैं माझेनीचि आंगें । पहुडल्या हे जागे । आणि सत्तासंभोगें । गुर्विणी होय ॥ ज्ञाने.१४.९० ॥ महद्ब्रह्मउदरीं । प्रकृति आठै विकारीं । गर्भाची करी । पेलोवेली ॥ ज्ञाने.१४.९१ ॥ उभयसंगें पहिलें । बुद्धितत्त्व प्रसवलें । बुद्धितत्त्वें उभारलें । होय मन ॥ ज्ञाने.१४.९२ ॥ तरुणी ममता मनाची । अहंकार तत्त्व रची । तेणें महाभूतांची । अभिव्यक्ति होय ॥ ज्ञाने.१४.९३ ॥ आणि विषयेंद्रियां गौसी । स्वभावें तंव भूतांसी । म्हणोनि येती सरिसीं । तियेंही रूपा ॥ ज्ञाने.१४.९४ ॥ जालेनि विकारक्षोभें । पाठीं त्रिगुणाचें उभें । तेव्हां ये वासना गर्भें । ठायेंठाव ॥ ज्ञाने.१४.९५ ॥ रुखाचा आवांका । जैसी बीजकणिका । जीवीं बांधे उदका । भेटतखेंवो ॥ ज्ञाने.१४.९६ ॥ तैसी माझेनि संगें । अविद्या नाना जगें । आर घेवों लागे । आणियाची ॥ ज्ञाने.१४.९७ ॥ [सम्भवः सर्वभूतानामिति] मग गर्भगोळा तया । कैसें रूप तें ये आया । तें परियेसें राया । सुजनाचिया ॥ ज्ञाने.१४.९८ ॥ पैं मणिज स्वेदज । उद्भिज जारज । उमटती सहज । अवयव हे ॥ ज्ञाने.१४.९९ ॥ व्योमवायुवशें । वाढलेनि गर्भरसें । मणिज उससे । अवयव तो ॥ ज्ञाने.१४.१०० ॥ पोटीं सूनि तम रजें । आगळिकां तोय तेजें । उठतां निपजे । स्वेदज गा ॥ ज्ञाने.१४.१०१ ॥ आप पृथ्वी उत्कटें । आणि तमोमात्रें निकृष्टें । स्थावर उमटे । उद्भिज हा ॥ ज्ञाने.१४.१०२ ॥ पांचां पांचही विरजीं । होती मनबुद्ध्यादि साजीं । हीं हेतु जारजीं । ऐसें जाण ॥ ज्ञाने.१४.१०३ ॥ ऐसे चारी हे सरळ । करचरणतळ । महाप्रकृति स्थूळ । तेंचि शिर ॥ ज्ञाने.१४.१०४ ॥ प्रवृत्ती पेललें पोट । निवृत्ती ते पाठी नीट । सुरयोनी आंगें आठ । ऊर्ध्वाचीं ॥ ज्ञाने.१४.१०५ ॥ कंठ उल्हासता स्वर्ग । मृत्युलोक मध्यभाग । अधोदेश चांग । नितंब तो ॥ ज्ञाने.१४.१०६ ॥ ऐसें लेंकरूं एक । प्रसवली हे देख । जयाचें तिन्ही लोक । बाळसें गा ॥ ज्ञाने.१४.१०७ ॥ चौऱ्यायशीं लक्ष योनी । तियें कांडां पेरां सांदणी । वाढे प्रतिदिनीं । बाळक हें ॥ ज्ञाने.१४.१०८ ॥ नाना देह अवयवीं । नामाचीं लेणीं लेववी । मोहस्तन्यें वाढवी । नित्य नवें ॥ ज्ञाने.१४.१०९ ॥ सृष्टी वेगळवेगळिया । तिया करांघ्रीं आंगोळिया । भिन्नाभिमान सूदलिया । मुदिया तेथें ॥ ज्ञाने.१४.११० ॥ हें येकोलतें चराचर । अविचारित सुंदर । प्रसवोनि थोर । थोरावली ॥ ज्ञाने.१४.१११ ॥ पैं ब्रह्मा प्रातःकाळ । विष्णू तो मध्याह्न वेळ । सदाशिव सायंकाळ । बाळा यया ॥ ज्ञाने.१४.११२ ॥ महा प्रलयसेजे । खेळोनि निवांत निजे । विषमज्ञानें उमजे । कल्पोदयीं ॥ ज्ञाने.१४.११३ ॥ अर्जुना इयापरी । मिथ्यादृष्टीच्या घरीं । युगानुवृत्तीच्या करी । चोज पाउलें ॥ ज्ञाने.१४.११४ ॥ संकल्प जयाचा इष्ट । अहंकार तो विनट । ऐसिया होय शेवट । ज्ञानें यया ॥ ज्ञाने.१४.११५ ॥ [चूर्णिका] आतां असो हे बहु बोली । ऐसें विश्व माया व्याली । तेथ साह्य जाली । माझी सत्ता ॥ ज्ञाने.१४.११६ ॥</p>
<p>सर्वयोनिषु कौन्तेय मूर्तयः सम्भवन्ति याः । तासां ब्रह्म महद्योनिरहं बीजप्रदः पिता ॥ भ.गी.१४.४ ॥</p>
<p>[तासां ब्रह्म महद्योनिः] याकारणें मी पिता । महद्ब्रह्म हे माता । अपत्य पंडुसुता । जगडंबर ॥ ज्ञाने.१४.११७ ॥ [सर्वयोनिषु कौन्तेय] आतां शरीरें बहुतें । देखोनि न भेद हो चित्तें । जे मनबुद्ध्यादि भूतें । एकेंचि येथें ॥ ज्ञाने.१४.११८ ॥ [मूर्तयः सम्भवन्ति याः] हां गा एकचि देहीं । काय अनारिसे अवयव नाहीं । तेवीं विचित्र विश्व पाहीं । एकचि हें ॥ ज्ञाने.१४.११९ ॥ पैं उंचा नीचा डाहाळिया । विषमा वेगळालिया । येकाचि जेवीं जालिया । बीजाचिया ॥ ज्ञाने.१४.१२० ॥ [अहं बीजप्रदः पिता] आणि संबंध तोही ऐसा । मृत्तिके घट लेंक जैसा । कां पटत्व कापुसा । नातू होय ॥ ज्ञाने.१४.१२१ ॥ नाना कल्लोळपरंपरा । संतती जैसी सागरा । आम्हां आणि चराचरा । संबंध तैसा ॥ ज्ञाने.१४.१२२ ॥ [अयं भावः] म्हणौनि वह्नि आणि ज्वाळ । दोन्ही वह्नीचि केवळ । तेवीं मी गा सकळ । संबंध वाव ॥ ज्ञाने.१४.१२३ ॥ जालेनि जगें मी झांकें । तरि जगत्वें कोण फांके । किळेवरी माणिकें । लोपिजे कोई ॥ ज्ञाने.१४.१२४ ॥ अळंकारातें आलें । तरि सोनेपण काइ गेलें । की कमळ फांकलें । कमळत्वा मुके ॥ ज्ञाने.१४.१२५ ॥ सांग पां धनंजया । अवयवीं अवयविया । आच्छादिलें की तया । तेंचि रूप ॥ ज्ञाने.१४.१२६ ॥ विरूढलिया जोंधळा । कणिसाचा निर्वाळा । वेंचला की आगळा । दिसतसे ॥ ज्ञाने.१४.१२७ ॥ म्हणौनि जग परौतें । सारूनि पाहिजे मातें । तैसा नोहें उखितें । आघवें मीचि ॥ ज्ञाने.१४.१२८ ॥ हा तूं साचोकारा । निश्चयाचा खरा । गांठी बांध वीरा । जीवाचिये ॥ ज्ञाने.१४.१२९ ॥ [चूर्णिका] आतां मियां मी दाखविला । शरीरीं वेगळाला । गुणीं मीचि बांधला । ऐसा आवडें ॥ ज्ञाने.१४.१३० ॥ जैसें स्वप्नीं आपण । उठूनियां आत्ममरण । भोगिजे गा जाण । कपिध्वजा ॥ ज्ञाने.१४.१३१ ॥ कां कावळातें डोळे । प्रकाशूनि पिंवळें । देखती तेंही कळे । तयांसीचि ॥ ज्ञाने.१४.१३२ ॥ ना ना सूर्य प्रकाशें । प्रकटी तैं अभ्र भासे । तो लोपला हेंही दिसे । सूर्येंचि की ॥ ज्ञाने.१४.१३३ ॥ पैं आपणपेनि जालिया । छाया गा आपुलिया । पाहोनि बिहालिया । आन आहे ॥ ज्ञाने.१४.१३४ ॥ तैसीं इयें नाना देहें । दाऊनि मी नाना होयें । तेथ ऐसा जो बंध आहे । तोही देखें ॥ ज्ञाने.१४.१३५ ॥ बंधचि की न बंधिजे । हें जाणणें मज माझें । नेणणेनि उपजे । आपलेनी ॥ ज्ञाने.१४.१३६ ॥ तरि कोणें गुणें कैसा । मजचि मी बंध ऐसा । आवडें तें परियेसा । अर्जुनदेवा ॥ ज्ञाने.१४.१३७ ॥ गुण ते किती किंधर्म । कायि ययां रूप नाम । कें जालें हें वर्म । अवधारीं पां ॥ ज्ञाने.१४.१३८ ॥</p>
<p>सत्त्वं रजस्तम इति गुणाः प्रकृतिसम्भवाः । निबध्नन्ति महाबाहो देहे देहिनमव्ययम् ॥ भ.गी.१४.५ ॥</p>
<p>[सत्त्वं रजस्तम इति गुणाः] तरि सत्त्वरजतम । तिघांसि हें नाम । [प्रकृतिसम्भवाः] आणि प्रकृति जन्म । भूमिका ययां ॥ ज्ञाने.१४.१३९ ॥ येथ सत्त्व तें उत्तम । रज तें मध्यम । तिहींमाजि तम । सावियाधारें ॥ ज्ञाने.१४.१४० ॥ हें एकेचि वृत्तीच्या ठायीं । त्रिगुणत्व आवडे पाहीं । वयसात्रय देहीं । येकी जेवीं ॥ ज्ञाने.१४.१४१ ॥ कां मिनलेनि कीडें । जंव जंव तूक वाढे । तंव तंव सोनें हीन पडे । पांचिका कसीं ॥ ज्ञाने.१४.१४२ ॥ पैं सावधपण जैसें । वाहविलें आळसें । सुषुप्ती बैसे । घणावोनी ॥ ज्ञाने.१४.१४३ ॥ तैसी अज्ञानांगीकारें । निघाली वृत्ति विखुरे । ते सत्त्वरजद्वारें । तमही होय ॥ ज्ञाने.१४.१४४ ॥ [निबध्नन्ति महाबाहो] अर्जुना गा जाण । ययां नाम गुण । आतां दाखवूं खुण । बांधती ते ॥ ज्ञाने.१४.१४५ ॥ [देहे देहिनमव्ययं] तरि क्षेत्रज्ञदशे । आत्मा मोटका पैसे । हें देह मी ऐसें । मुहूर्त करी ॥ ज्ञाने.१४.१४६ ॥ आजन्ममरणांतीं । देहधर्मीं समस्तीं । महत्त्वाची सूती । घे ना जंव ॥ ज्ञाने.१४.१४७ ॥ जैसी मीनाच्या तोंडीं । पडेना जंव उंडीं । तंव गळ आसुडी । जळपारधी ॥ ज्ञाने.१४.१४८ ॥</p>
<p>तत्र सत्त्वं निर्मलत्वात्प्रकाशकमनामयम् । सुखसङ्गेन बध्नाति ज्ञानसङ्गेन चानघ ॥ भ.गी.१४.६ ॥</p>
<p>[तत्र सत्त्वमित्यर्धं] तेवीं सत्त्वें लुब्धकें । सुखज्ञानाचीं पाशकें । वोढिजती मग खुडके । मृग जैसा ॥ ज्ञाने.१४.१४९ ॥ मग ज्ञानें चडफडी । जाणिवेचे खुरखोडी । स्वयंसुख हें धाडी । हातींचें गा ॥ ज्ञाने.१४.१५० ॥ [सुखसङ्गेन] तेव्हां विद्यामानें तोखे । लाभमात्रें हरिखे । मी संतुष्ट हेंही देखे । श्लाघों लागे ॥ ज्ञाने.१४.१५१ ॥ म्हणे भाग्य ना माझें । आजि सुखियें नाहीं दुजें । विकाराष्टकें फुंजे । सात्त्विकाचेनि ॥ ज्ञाने.१४.१५२ ॥ [ज्ञानसङ्गेन चानघ] आणि येणेंही न सरे । लांकण लागे दुसरें । जें विद्वत्तेचें भरे । भूत आंगीं ॥ ज्ञाने.१४.१५३ ॥ आपणचि ज्ञानस्वरूप आहे । तें गेलें हें दुःख न वाहे । की विषयज्ञानें होये । गगनायेवढा ॥ ज्ञाने.१४.१५४ ॥ रावो जैसा स्वप्नीं । रंकपणें रिघे धानीं । तो दोंदाणां मानी । इंद्र ना मी ॥ ज्ञाने.१४.१५५ ॥ तैसें गा देहातीता । जालेया देहवंता । हों लागे पंडुसुता । बाह्यज्ञानें ॥ ज्ञाने.१४.१५६ ॥ प्रवृत्तिशास्त्र बुझे । यज्ञविद्या उमजे । किंबहुना सुझे । स्वर्गवरी ॥ ज्ञाने.१४.१५७ ॥ आणि म्हणे आजि आन । मीवांचून नाहीं सज्ञान । चातुर्यचंद्रा गगन । चित्त माझें ॥ ज्ञाने.१४.१५८ ॥ [बध्नाति] ऐसें सत्त्व सुखज्ञानीं । जीवासि लाउनि कानी । बैलाची करी वानी । पांगुळाचिया ॥ ज्ञाने.१४.१५९ ॥ [चूर्णिका] आतां हाचि शरीरी । रजें जियापरी । बांधिजे तें अवधारीं । सांगिजेल ॥ ज्ञाने.१४.१६० ॥</p>
<p>रजो रागात्मकं विद्धि तृष्णासङ्गसमुद्भवम् । तन्निबध्नाति कौन्तेय कर्मसङ्गेन देहिनम् ॥ भ.गी.१४.७ ॥</p>
<p>[रजो रागात्मकं विद्धि] हें रज याचिकरणें । जीवातें रंजवूं जाणे । हें अभिलाखाचें तरुणें । सदाचि गा ॥ ज्ञाने.१४.१६१ ॥ हें जीवीं मोटकें रिगे । [तृष्णासङ्गसमुद्भवं] आणि कामाच्या मदीं लागे । मग वारया वळघे । तृष्णेचिया ॥ ज्ञाने.१४.१६२ ॥ घृतें आंबुखूनि आगियाळें । वज्राग्नीचें सादुकेलें । आतां बहु थेंकुलें । आहे तेथ ॥ ज्ञाने.१४.१६३ ॥ तैसी खवळे चाड । होय दुःखासकट गोड । इंद्रश्रीही सांकड । गमों लागे ॥ ज्ञाने.१४.१६४ ॥ तैसी तृष्णा वाढिनलिया । मेरूही हाता आलिया । तऱ्ही म्हणे एकादिया । दारुणा वळघों ॥ ज्ञाने.१४.१६५ ॥ जीविताची कुरोंडी । वोवाळूं लागे कवडी । मानी तृणाचिये जोडी । कृतकृत्यता ॥ ज्ञाने.१४.१६६ ॥ आजि असतें वेंचिजेल । परि पाहें पां काय कीजेल । ऐसा पांगीं वडील । व्यवसाय मांडी ॥ ज्ञाने.१४.१६७ ॥ म्हणे स्वर्गा हन जावें । तरि काय तेथें खावें । [कर्मसङ्गेन] इयालागीं धांवे । याग करूं ॥ ज्ञाने.१४.१६८ ॥ व्रतापाठीं व्रतें । आचरे इष्टापूर्तें । काम्यावांचूनि हातें । शिवणें नाहीं ॥ ज्ञाने.१४.१६९ ॥ पैं ग्रीष्मांतींचा वारा । विसवों नेणे वीरा । तैसा न म्हणे व्यापारा । रात्र दिवस ॥ ज्ञाने.१४.१७० ॥ काय चंचळ मासा । कामिनीकटाक्ष जैसा । लवलाहो तैसा । विजूही नाहीं ॥ ज्ञाने.१४.१७१ ॥ तेतुलेनि गा वेगें । स्वर्गसंसारपांगें । आगीमाजी रिगे । क्रियांचिये ॥ ज्ञाने.१४.१७२ ॥ [देहिनं] ऐसा देहीं देहावेगळा । ले तृष्णेचिया सांखळा । खटाटोप वाहे गळां । व्यापाराचा ॥ ज्ञाने.१४.१७३ ॥ [तन्निबध्नाति कौन्तेय] हें रजोगुणाचें दारुण । देहीं देहियांसि बंधन । परिस आतां विंदाण । तमाचें तें ॥ ज्ञाने.१४.१७४ ॥</p>
<p>तमस्त्वज्ञानजं विद्धि मोहनं सर्वदेहिनाम् । प्रमादालस्यनिद्राभिस्तन्निबध्नाति भारत ॥ भ.गी.१४.८ ॥</p>
<p>[तमस्तु] व्यवहाराचेही डोळे । मंद जेणें पडळें । मोहरात्रीचें काळें । मेहुडें जें ॥ ज्ञाने.१४.१७५ ॥ [अज्ञानजं विद्धि] अज्ञानाचें जियालें । जया एका लागलें । [मोहनं] जेणें विश्व भुललें । नाचत असे ॥ ज्ञाने.१४.१७६ ॥ अविवेकमहामंत्र । जें मौढ्यमद्याचें पात्र । हें असो मोहनास्त्र । जीवांसि जें ॥ ज्ञाने.१४.१७७ ॥ पार्था तें गा तम । रचूनि ऐसें वर्म । चौखुरी देहात्म- । मानियांतें ॥ ज्ञाने.१४.१७८ ॥ [सर्वदेहिनां] हें येकचि कीर शरीरीं । माजों लागे चराचरीं । आणि तेथ दुसरी । गोठी नाहीं ॥ ज्ञाने.१४.१७९ ॥ [आलस्य-] सर्वेंद्रियां जाड्य । मनामाजि मौढ्य । माल्हाती दार्ढ्य । आलस्याचें ॥ ज्ञाने.१४.१८० ॥ आंगें आंग मोडामोडी । कार्यजातीं अनावडी । नुसती परवडी । जांभयांची ॥ ज्ञाने.१४.१८१ ॥ उघडियाचि दिठी । देखणें नाहीं किरीटी । नाळवितांचि उठी । वो म्हणौनि ॥ ज्ञाने.१४.१८२ ॥ पडिलिये धोंडी । नेणे कानी मुरडी । तयाचिपरी मुरकुंडी । उकलूं नेणें ॥ ज्ञाने.१४.१८३ ॥ पृथ्वी पाताळीं जावो । कां आकाशाही वरी येवो । परी उठणें हा भावो । उपजों नेणे ॥ ज्ञाने.१४.१८४ ॥ उचितानुचित आघवें । झांसुरतां नाठवे जीवें । जेथिंचा तेथ लोळावें । ऐसी मेधा ॥ ज्ञाने.१४.१८५ ॥ उभऊनि करतळें । पडिघाये कपोळें । पायांचें शिरियाळें । मांडूं लागे ॥ ज्ञाने.१४.१८६ ॥ [निद्राभिः] आणि निद्रेविषयीं चांग । जीवीं आथि लाग । झोंपीं जातां स्वर्ग । वावो म्हणे ॥ ज्ञाने.१४.१८७ ॥ ब्रह्मायु होइजे । मा निजेलियाचि असिजे । हें वांचूनि दुजें । व्यसन नाहीं ॥ ज्ञाने.१४.१८८ ॥ कां वाटे जातां वोघें । कल्हातांही डोळा लागे । अमृतही परी नेघे । जरी निद आली ॥ ज्ञाने.१४.१८९ ॥ [प्रमाद-] तेवींचि आक्रोशबळें । व्यापारें कोणे एके वेळे । निगालें तरी आंधळें । रोषें जैसें ॥ ज्ञाने.१४.१९० ॥ केधवां कैसें राहाटावें । कोणेंसीं काय बोलावें । हें ठाकतें की नागवें । हेंही नेणे ॥ ज्ञाने.१४.१९१ ॥ वणवा मियां आघवा । पांखें पुसोनि घेयावा । पतंग या हांवा । घाली जेवीं ॥ ज्ञाने.१४.१९२ ॥ तैसा वळघे साहसा । अकरणींचि धिंवसा । किंबहुना ऐसा । प्रमादु रुचे ॥ ज्ञाने.१४.१९३ ॥ [तन्निबध्नाति भारत] एवं निद्रालस्यप्रमादीं । तम इया त्रिबंधीं । बांधे निरुपाधी । चोखटातें ॥ ज्ञाने.१४.१९४ ॥ [देहे देहिनमव्ययमिति पञ्चमश्लोकस्थपादं सुखबोधाय पुनर्व्याचष्टे] जैसा वह्नि काष्ठीं भरे । तैं दिसे काष्ठाकारें । व्योम घटें आवरे । तैं घटाकाश ॥ ज्ञाने.१४.१९५ ॥ ना ना सरोवर भरलें । तैं चंद्रत्व तेथें बिंबलें । तैसें गुणाभासीं बांधलें । आत्मत्व गमे ॥ ज्ञाने.१४.१९६ ॥</p>
<p>सत्त्वं सुखे सञ्जयति रजः कर्मणि भारत । ज्ञानमावृत्य तु तमः प्रमादे सञ्जयत्युत ॥ भ.गी.१४.९ ॥ रजस्तमश्चाभिभूय सत्त्वं भवति भारत । रजः सत्त्वं तमश्चैव तमः सत्त्वं रजस्तथा ॥ भ.गी.१४.१० ॥</p>
<p>[तमः सत्त्वं रजस्तथा] पैं परिहरूनि कफवात । जैं देहीं आटोपे पित्त । तैं करी संतप्त । देह जेवीं ॥ ज्ञाने.१४.१९७ ॥ [रजस्तमश्चाभिभूयेति] कां वर्ष आतप जैसें । जिणौनि शीतचि दिसे । तेव्हां होय हिंव ऐसें । आकाश हें ॥ ज्ञाने.१४.१९८ ॥ [रजः सत्त्वं तमश्चैव] ना ना स्वप्न जागृती । लोपूनि ये सुषुप्ती । तैं क्षण एक चित्तवृत्ती । तेचि होय ॥ ज्ञाने.१४.१९९ ॥ [सत्त्वं सुखे सञ्जयति] तैसी रजतमें हारवी । जैं सत्त्व माजु मिरवी । तैं जीवाकरवीं म्हणवी । सुखिया ना मी ॥ ज्ञाने.१४.२०० ॥ [ज्ञानमावृत्य तु तमः] तैसेंचि सत्त्व रज । लोपूनि तमाचें भोज । वळघे तैं सहज । प्रमादी होय ॥ ज्ञाने.१४.२०१ ॥ [रजः कर्मणि भारत] तयाचि गा परिपाठीं । सत्त्व तमातें पोटीं । घालूनि जेव्हां उठी । रजोगुण ॥ ज्ञाने.१४.२०२ ॥ तेव्हां कर्मावांचूनि कांहीं । आन गोमटें नाहीं । ऐसें मानी देहीं । देहराज ॥ ज्ञाने.१४.२०३ ॥ त्रिगुणनिरूपण । तीं श्लोकी सांगीतलें जाण । [चूर्णिका] आतां सत्त्वादिवृद्धिलक्षण । सादर परियेसा ॥ ज्ञाने.१४.२०४ ॥</p>
<p>सर्वद्वारेषु देहेऽस्मिन्प्रकाश उपजायते । ज्ञानं यदा तदा विद्याद्विवृद्धं सत्त्वमित्युत ॥ भ.गी.१४.११ ॥ लोभः प्रवृत्तिरारम्भः कर्मणामशमः स्पृहा । रजस्येतानि जायन्ते विवृद्धे भरतर्षभ ॥ भ.गी.१४.१२ ॥ अप्रकाशोऽप्रवृत्तिश्च प्रमादो मोह एव च । तमस्येतानि जायन्ते विवृद्धे कुरुनन्दन ॥ भ.गी.१४.१३ ॥ यदा सत्त्वे प्रवृद्धे तु प्रलयं याति देहभृत् । तदोत्तमविदां लोकानमलान्प्रतिपद्यते ॥ भ.गी.१४.१४ ॥ रजसि प्रलयं गत्वा कर्मसङ्गिषु जायते । तथा प्रलीनस्तमसि मूढयोनिषु जायते ॥ भ.गी.१४.१५ ॥</p>
<p>[सर्वद्वारेषु देहेऽस्मिन्] पैं रजतमविजयें । सत्त्व गा देहीं इये । वाढतां चिन्हें तियें । ऐसीं होती ॥ ज्ञाने.१४.२०५ ॥ जे प्रज्ञा आंतुलीकडे । न समाती बाहेरी वोसंडे । वसंतीं पद्मखंडें । दुती जैसी ॥ ज्ञाने.१४.२०६ ॥ सर्वेंद्रियांच्या आंगणीं । विवेक करी राबणी । साचचि करचरणी । होती डोळे ॥ ज्ञाने.१४.२०७ ॥ [प्रकाश उपजायते] राजहंसापुढें । चांचूचें आंगरडें । तोडी जेविं झगडे । क्षीरनीराचे ॥ ज्ञाने.१४.२०८ ॥ तेविं दोषादोषविवेकी । इंद्रियेंचि होती पारखीं । नियम बा रे पायिकी । वोळगे तैं ॥ ज्ञाने.१४.२०९ ॥ नायिकणें तें कानचि वाळी । न पाहणें तें दिठीचि गाळी । अवाच्य तें टाळी । जीभचि गा ॥ ज्ञाने.१४.२१० ॥ वातीपुढां जैसें । पळों लागे काळवसें । निषिद्ध इंद्रियां तैसें । समोर नोहे ॥ ज्ञाने.१४.२११ ॥ धाराधरकाळें । महानदी उचंबळे । तैसी बुद्धि पघळे । शास्त्रजातीं ॥ ज्ञाने.१४.२१२ ॥ [ज्ञानं यदेत्यर्धं] अगा पुनवेच्या दिवशीं । चंद्रप्रभा धांवे आकाशीं । ज्ञानीं वृत्ति तैसी । फांके सैंघ ॥ ज्ञाने.१४.२१३ ॥ वासना एकवटे । प्रवृत्ति वोहटे । मानस विटे । विषयांवरी ॥ ज्ञाने.१४.२१४ ॥ [यदा सत्त्वे प्रवृद्धे तु] एवं सत्त्व वाढे । तैं हें चिन्ह फुडें । [प्रलयं याति देहभृत्] आणि निधनही घडे । तेव्हांचि जरी ॥ ज्ञाने.१४.२१५ ॥ कां पाहालेनि सुयाणें । जालया परगुणें । पढियंतें पाहुणें । स्वर्गोनि ये ॥ ज्ञाने.१४.२१६ ॥ [तदोत्तमविदां लोकानिति] तरि जैसीचि घरींची संपत्ती । आणि तैसीच औदार्यधैर्यवृत्ती । मा परत्रा आणि कीर्ती । कां नोहावें ॥ ज्ञाने.१४.२१७ ॥ मग गोमटेया तया । जावळी असे धनंजया । तेविं सत्त्वें जाणे देहा । कें आथि गा ॥ ज्ञाने.१४.२१८ ॥ जे स्वगुणीं उद्भट । घेऊनि सत्त्व चोखट । निगे सांडूनि कोपट । भोगक्षम हें ॥ ज्ञाने.१४.२१९ ॥ अवचटें ऐसा जो जाये । तो सत्त्वाचाचि नवा होये । किंबहुना जन्म लाहे । ज्ञानियांमाजी ॥ ज्ञाने.१४.२२० ॥ सांग पां धनुर्धरा । रावो रायपणें डोंगरा । गेलिया अपुरा । होय काई ॥ ज्ञाने.१४.२२१ ॥ ना तरि येथिंचा दिवा । नेलिया सेजिया गांवा । तो तेथें तरी पांडवा । दीपचि की ॥ ज्ञाने.१४.२२२ ॥ तैसी ते सत्त्वशुद्धी । आगळी ज्ञानेंसीं वृद्धी । तरंगावों लागे बुद्धी । विवेकावरी ॥ ज्ञाने.१४.२२३ ॥ पैं महदादिपरिपाटी । विचारूनि शेवटीं । विचारासकट पोटीं । जिरोनि जाय ॥ ज्ञाने.१४.२२४ ॥ छत्तीसां सदतीसावें । चोविसां पंचवीसावें । तिन्हीं नुरोनि स्वभावें । चतुर्थ जें ॥ ज्ञाने.१४.२२५ ॥ ऐसें सर्व जें सर्वोत्तम । जालें असे जया सुगम । तयासवें निरुपम । लाहे देह ॥ ज्ञाने.१४.२२६ ॥ [चूर्णिका] इयाचि परी देख । तम सत्त्व अधोमुख । बैसोनि जैं आगळीक । धरी रज ॥ ज्ञाने.१४.२२७ ॥ [रजस्येतानि जायन्ते] आपुलिया कार्याचा । धुमाड गांवीं देहाचा । माजवी जैं चिन्हांचा । उदय ऐसा ॥ ज्ञाने.१४.२२८ ॥ पांजरली वाहटुळी । करी वेगळवेंटाळी । तैसी विषयीं सरळी । इंद्रियां होय ॥ ज्ञाने.१४.२२९ ॥ [लोभः] परदारादि पडे । परि विरुद्ध ऐसें नावडे । मग शेळियेचेनि तोंडें । सैंघ चारी ॥ ज्ञाने.१४.२३० ॥ हा ठायवरी लोभ । करी स्वैरत्वाचा राब । वेंटाळितां अलाभ । तें तें उरे ॥ ज्ञाने.१४.२३१ ॥ [प्रवृत्तिः] आणि आड पडलिया । उद्यमजातां भलतियां । प्रवृत्ती धनंजया । हात न काढी ॥ ज्ञाने.१४.२३२ ॥ [आरम्भः] तेवींचि एकादा प्रासाद । कां करावा अश्वमेध । ऐसा अचाट छंद । घेऊनि उठी ॥ ज्ञाने.१४.२३३ ॥ नगरेंचि रचावीं । जळाशयें निर्मावीं । महावनें लावावीं । नानाविधें ॥ ज्ञाने.१४.२३४ ॥ [कर्मणां] ऐसैसां अफाटीं कर्मीं । समारंभ उपक्रमी । [अशमः] आणि दृष्टादृष्टकामीं । पुरे न म्हणे ॥ ज्ञाने.१४.२३५ ॥ सागरही सांडीं पडे । आगी न लाहे तीन कवडे । ऐसें अभिलाषीं जोडे । दुर्भरत्व ॥ ज्ञाने.१४.२३६ ॥ [स्पृहा] स्पृहा मना पुढपुढां । आशेचा घे दवडा । विश्व घापे चाडा । पायांतळीं ॥ ज्ञाने.१४.२३७ ॥ [विवृद्धे भरतर्षभ] इत्यादि वाढतां रजीं । इयें चिन्हें होती साजीं । [रजसि प्रलयं गत्वा कर्मसङ्गिषु जायते] आणि ऐसा समाजीं । वेंचे जरी देह ॥ ज्ञाने.१४.२३८ ॥ तरि आघवाचि इंहीं । परिवारला आनीं देहीं । रिगे परि योनिही । मानुषीची ॥ ज्ञाने.१४.२३९ ॥ सुरवाडेंसि भिकारी । वसो पां राजमंदिरीं । तरी काय अवधारीं । रावो होईल ॥ ज्ञाने.१४.२४० ॥ बैल तेथें करबाडें । हें न चुके गा फुडें । नेइजो कां वऱ्हाडें । समर्थाचेनि ॥ ज्ञाने.१४.२४१ ॥ म्हणौनि व्यापाराच्या हातीं । उसंतु दिहा ना राती । तैसयाचिये पांतीं । जुंपिजे तो ॥ ज्ञाने.१४.२४२ ॥ कर्मजडांच्या ठायीं । किंबहुना होय देहीं । जो रजोवृत्तीच्या डोही । बुडोनि निमे ॥ ज्ञाने.१४.२४३ ॥ [चूर्णिका] मग तैसाचि पुढती । रजसत्त्ववृत्ती । गिळूनि ये उन्नती । तमोगुण ॥ ज्ञाने.१४.२४४ ॥ तैंचि जियें लिंगें । देहींचीं सबाह्य सांगें । तियें परिस चांगें । श्रोत्रबळें ॥ ज्ञाने.१४.२४५ ॥ [अप्रकाशः] तरी होय ऐसें मन । जैसें रविचंद्रहीन । रात्रीचें कां गगन । अंवसेचिये ॥ ज्ञाने.१४.२४६ ॥ [अप्रवृत्तिश्च] तैसें अंतर असोस । होय स्फूर्तिहीन उद्वस । विचाराची भाष । हारपे तैं ॥ ज्ञाने.१४.२४७ ॥ [प्रमाद] बुद्धि मेचवेना धोंडी । हा ठायवरी मवाळेंसांडी । आठवो देशधडी । जाला दिसे ॥ ज्ञाने.१४.२४८ ॥ [मोह एव च] अविवेकाचेनि माजें । सबाह्य शरीर गाजे । एकलेनि घेपे दीजे । मौढ्यें तेथ ॥ ज्ञाने.१४.२४९ ॥ आचारभंगाचीं हाडें । रूपती इंद्रियांपुढें । मरे जरी तेणेंकडे । क्रिया जाय ॥ ज्ञाने.१४.२५० ॥ पैं आणिकही एक दिसे । जे दुष्कृतीं चित्त उल्हासे । आंधारीं देखणें जैसें । डुडुळांचें ॥ ज्ञाने.१४.२५१ ॥ तैसें निषिद्धाचेनि नांवें । भलतेही भरे हांवे । तियेविषयीं धांवें । घेती करणें ॥ ज्ञाने.१४.२५२ ॥ मदिरा न घेतां डुले । सन्निपातेंवीण बरळे । निष्प्रेमेंचि भुले । पिसें जैसें ॥ ज्ञाने.१४.२५३ ॥ चित्त तरी गेलें आहे । परि उन्मनी ते नोहे । ऐसें माल्हातिजे मोहें । माजिरेनि ॥ ज्ञाने.१४.२५४ ॥ [तमसि] किंबहुना ऐसैसीं । इयें चिन्हें तम पोषी । जैं वाढे आयितीसी । आपुलिया ॥ ज्ञाने.१४.२५५ ॥ [तथा प्रलीनस्तमसि मूढयोनिषु जायते] आणि हेंचि होय प्रसंगें । मरणाचें जरी पडे खागें । तरि तेतुलेनि निगे । तमेंसीं तो ॥ ज्ञाने.१४.२५६ ॥ राई राईपण बीजीं । सांठवूनियां अंग त्यजी । मग विरूढे तैं दुजी । गोठी आहे ॥ ज्ञाने.१४.२५७ ॥ पैं होऊनि दीपकलिका । येरु आगी विझो कां । कां जेथ लागे तेथ असका । तोचि आहे ॥ ज्ञाने.१४.२५८ ॥ म्हणौनि तमाचिये लोथे । बांधोनियां संकल्पातें । देह जाय तैं मागौतें । तमाचेंचि होय ॥ ज्ञाने.१४.२५९ ॥ आतां काय येणें बव्हें । जो तमोवृद्धि मृत्यु लाहे । तो पशु कां पक्षी होये । झाड कां कृमी ॥ ज्ञाने.१४.२६० ॥ [वृद्धानां सत्त्वादीनां फलविशेषमाह द्वाभ्याम्]</p>
<p>कर्मणः सुकृतस्याहुः सात्त्विकं निर्मलं फलम् । रजसस्तु फलं दुःखमज्ञानं तमसः फलम् ॥ भ.गी.१४.१६ ॥</p>
<p>[कर्मणः सुकृतस्याहुरिति] येणेंचि पैं कारणें । जें निपजे सत्त्वगुणें । तें सुकृत ऐसें म्हणे । श्रौतसमो ॥ ज्ञाने.१४.२६१ ॥ म्हणौनि तया निर्मळा । सुखज्ञानी सरळा । अपूर्व ये फळा । सात्त्विक तें ॥ ज्ञाने.१४.२६२ ॥ [रजसस्तु फलं दुःखं] मग राजसा जिया क्रिया । तया इंद्रावणी फळलिया । जे सुखें चितारूनियां । फळती दुःखें ॥ ज्ञाने.१४.२६३ ॥ कां निंबोळियेचें पिक । वरि गोड आंत विख । तैसें तें राजस देख । क्रियाफळ ॥ ज्ञाने.१४.२६४ ॥ [एतद्विशदार्थस्तु १२ श्लोक.] [अज्ञानं तमसः फलं] तामस कर्म जितुकें । अज्ञान फळेंचि पिके । विषांकुर विखें । जियापरी ॥ ज्ञाने.१४.२६५ ॥</p>
<p>सत्त्वात्सञ्जायते ज्ञानं रजसो लोभ एव च । प्रमादमोहौ तमसो भवतोऽज्ञानमेव च ॥ भ.गी.१४.१७ ॥</p>
<p>[सत्त्वात्सञ्जायते ज्ञानं] म्हणौनि बा रे अर्जुना । येथ सत्त्वचि हेतु ज्ञाना । जैसा कां दिनमाना । सूर्य हा पैं ॥ ज्ञाने.१४.२६६ ॥ [रजसो लोभ एव च] आणि तैसेंचि हें जाण । लोभासि रज कारण । आपलें विस्मरण । द्वैता जेवीं ॥ ज्ञाने.१४.२६७ ॥ [प्रमादमोहौ इत्यर्धं] मोह अज्ञान प्रमादा । ययां मैळेया दोषवृंदा । पुढती पुढती प्रबुद्धा । तमचि मूळ ॥ ज्ञाने.१४.२६८ ॥ [चूर्णिका] ऐसे विचाराच्या डोळां । तिन्ही गुण वेगळवेगळां । दाविले जैसा आंवळा । तळहातींचा ॥ ज्ञाने.१४.२६९ ॥ [विचित्रहेतुत्वे कारणमाह सत्त्वादिति] तंव रजतमें दोन्ही । देखिलीं प्रौढें पतनीं । सत्त्वावांचुनी नाणी । ज्ञानाकडे ॥ ज्ञाने.१४.२७० ॥ म्हणौनि सात्त्विकवृत्ती । एक जाले जन्मव्रती । सर्वत्यागें चतुर्थी । भक्ति जैसी ॥ ज्ञाने.१४.२७१ ॥ [सत्त्वादिगुणवृत्तीनां फलमाह-]</p>
<p>ऊर्ध्वं गच्छन्ति सत्त्वस्था मध्ये तिष्ठन्ति राजसाः । जघन्यगुणवृत्तिस्था अधो गच्छन्ति तामसाः ॥ भ.गी.१४.१८ ॥</p>
<p>[ऊर्ध्वं गच्छन्ति सत्त्वस्थाः] तैसें सत्त्वाचेनि नटनाचें । असणें जाणें जयांचें । ते तनुत्यागीं स्वर्गींचे । राय होती ॥ ज्ञाने.१४.२७२ ॥ [मध्ये तिष्ठन्ति राजसाः] इयाचि परी रजें । जिहीं कां जीजें मरिजे । तिहीं मनुष्य होइजे । मृत्युलोकी ॥ ज्ञाने.१४.२७३ ॥ तेथ सुखदुःखाचें खिचटें । जेविजे एकेचि ताटें । जेथ इये मरणवाटे । पडिलें नुठी ॥ ज्ञाने.१४.२७४ ॥ [जघन्यगुणवृत्तिस्थाः] आणि तयाचि स्थिती तमीं । जे वाढोनि निमती भोगक्षमीं । ते घेती नरकभूमी । मूळपत्र ॥ ज्ञाने.१४.२७५ ॥ एवं वस्तूचिया सत्ता । त्रिगुणासि पंडुसुता । दाविली सकारणता । आघवीची ॥ ज्ञाने.१४.२७६ ॥ [एवं चतुर्दशश्लोकैर्गुणव्याख्या समाप्ता । प्रकरणार्थमुपसंहरति] पैं वस्तु वस्तुत्वें असिकें । तें आपणपें गुणासारिखें । देखोनि कार्यविशेखें । अनुकरे गा ॥ ज्ञाने.१४.२७७ ॥ जैसें कां स्वप्नींचेनि राजें । जैं परचक्र देखिजे । हारि जैत होइजे । आपणचि ॥ ज्ञाने.१४.२७८ ॥ तैसे मध्योर्ध्व अध । जे हे गुणवृत्तिभेद । ते दृष्टिवांचूनि शुद्ध । वस्तुचि असे ॥ ज्ञाने.१४.२७९ ॥</p>
<p>नान्यं गुणेभ्यः कर्तारं यदा द्रष्टानुपश्यति । गुणेभ्यश्च परं वेत्ति मद्भावं सोऽधिगच्छति ॥ भ.गी.१४.१९ ॥</p>
<p>[नान्यं गुणेभ्यः कर्तारं] परि हे वाहणी असो । तरि तुज आन न दिसो । परिसें तें सांगतसों । मागील गोष्टी ॥ ज्ञाने.१४.२८० ॥ [‘सत्त्वं रजस्तम इति’ इति पञ्चमश्लोकाभिप्रायं दर्शयति] तरि ऐसें जाणिजे । सामर्थ्यें तिन्ही सहजें । होती देहव्याजें । गुणचि हे ॥ ज्ञाने.१४.२८१ ॥ इंधनाचेनि आकारें । अग्नि जैसा अवतरे । कां आघवेनि तरुवरें । भूमिरस ॥ ज्ञाने.१४.२८२ ॥ ना ना दहियांचेनि मिसें । परिणमे दूधचि जैसें । कां मूर्त होय उंसें । गोडी जेवीं ॥ ज्ञाने.१४.२८३ ॥ तैसें हें सांतःकरण । देहचि होती त्रिगुण । म्हणौनि बंधासि कारण । घडे कीर ॥ ज्ञाने.१४.२८४ ॥ परि चोज हें धनुर्धरा । जे येवढा हा गुंफिरा । मोक्षाचा संसारा । उणा नोहे ॥ ज्ञाने.१४.२८५ ॥ त्रिगुण आपलालिया धर्में । देहींचें मागुतें साउमें । चाळितांही न खोमे । गुणातीतता ॥ ज्ञाने.१४.२८६ ॥ ऐसी मुक्ती असे सहज । तें आतां परिसवूं तुज । जें तूं ज्ञानांबुज- । द्विरेफ की ॥ ज्ञाने.१४.२८७ ॥ [गुणेभ्यश्च परं वेत्ति] आणि गुणीं गुणाजोगें । चैतन्य नोहे मागें । बोलिलों तें खागें । तेवींचि हें ॥ ज्ञाने.१४.२८८ ॥ तरि पार्था जैं ऐसें । बोधलेनि जीवें दिसे । स्वप्न कां जैसें । चेइलेनी ॥ ज्ञाने.१४.२८९ ॥ ना तरी आपण जळीं । बिंबलों तीरोनि न्याहाळी । चलन होतां कल्लोळीं । अनेकधा ॥ ज्ञाने.१४.२९० ॥ कां नटलेनि लाघवें । नट जैसा न झकवे । तैसें गुणजात देखावें । न होनियां ॥ ज्ञाने.१४.२९१ ॥ पैं ऋतुत्रय आकाशें । धरूनियांही जैसें । नेदिजेचि येवों वोसें । वेगळेपणा ॥ ज्ञाने.१४.२९२ ॥ तैसें गुणीं गुणापरौतें । जें आपणपें असे आयितें । तिये अहं बैसे अहंते । मूळकेचिये ॥ ज्ञाने.१४.२९३ ॥ [यदा द्रष्टानुपश्यति] पैं तेथूनि मग पाहतां । म्हणे साक्षी मी अकर्ता । हे गुणचि क्रियाजातां । नियोजित ॥ ज्ञाने.१४.२९४ ॥ सत्त्वरजतमांच्या । भेदीं प्रसर कर्माचा । होत असे तो गुणांचा । विकार हा ॥ ज्ञाने.१४.२९५ ॥ ययामाजि मी ऐसा । वनीं कां वसंत जैसा । वनलक्ष्मीविलासा । हेतुभूत ॥ ज्ञाने.१४.२९६ ॥ कां तारागणीं लोपावें । सूर्यकांतीं उद्दीपावें । कमलीं विकासावें । जावें तमें ॥ ज्ञाने.१४.२९७ ॥ यया कोणाचें कांहीं । सविता जैसा देखत नाहीं । तैसा अकर्ता मी देहीं । सत्तारूप ॥ ज्ञाने.१४.२९८ ॥ मी दाउनी गुण देखे । गुणता हे मियां पोखे । ययाचेनि निःशेखें । उरे तें मी ॥ ज्ञाने.१४.२९९ ॥ ऐसेनि विवेकें जया । उदय होय धनंजया । ये गुणातीतता तया । ऊर्ध्वपंथें ॥ ज्ञाने.१४.३०० ॥</p>
<p>गुणानेतानतीत्य त्रीन्देही देहसमुद्भवान् । जन्ममृत्युजरादुःखैर्विमुक्तोऽमृतमश्नुते ॥ भ.गी.१४.२० ॥</p>
<p>[गुणानिति] आतां निर्गुण असे आणिक । तें तो जाणे अचुक । जे ज्ञानें केलें टीक । तयाचि वरी ॥ ज्ञाने.१४.३०१ ॥ [मद्भावं सोऽधिगच्छति] किंबहुना पंडुसुता । ऐसी तो माझी सत्ता । पावे जैसी सरिता । सिंधुत्व गा ॥ ज्ञाने.१४.३०२ ॥ नळिकेवरूनि उठिला । जैसा शुक शाखे बैसला । तैसा मूळअहंता ठाकला । तो मी म्हणौनी ॥ ज्ञाने.१४.३०३ ॥ अगा अज्ञानाचिया निदा । जो घोरत होता बदबदा । तो स्वरूपीं प्रबुद्धा । चेइला की ॥ ज्ञाने.१४.३०४ ॥ पैं बुद्धिभेदाचा आरिसा । तया हातोनि पडिला वीरेशा । म्हणौनि प्रकृति-मुखाभासा । मुकला तो ॥ ज्ञाने.१४.३०५ ॥ देहाभिमानाचा वारा । आतां वाजों ठेला वीरा । तैं ऐक्य वीचिसागरां । जीवेशां हें ॥ ज्ञाने.१४.३०६ ॥ म्हणौनि मद्भावेंसीं । प्राप्ति पाविजे तेणें सरिसी । वर्षांतीं आकाशीं । घनजात जेवीं ॥ ज्ञाने.१४.३०७ ॥ तेविं मी होऊनि निरुता । मग देहींचि ये असतां । नागवे देहसंभूतां । गुणांसि तो ॥ ज्ञाने.१४.३०८ ॥ जैसा भिंगाचेनि घरें । दीपप्रकाश नावरे । कां न विझेचि सागरें । वडवानळ ॥ ज्ञाने.१४.३०९ ॥ तैसा आला-गेला गुणांचा । बोध न मैळे तयाचा । तो देही जैसा व्योमींचा । चंद्र जळीं ॥ ज्ञाने.१४.३१० ॥ तिन्ही गुण आपुलालिये प्रौढी । देहीं नाचविती बागडीं । तो पाहोंही न धाडी । अहंतेतें ॥ ज्ञाने.१४.३११ ॥ हा ठायवरी । नेहटोनि ठेला अंतरीं । आतां काय वर्ते शरीरीं । हेंही नेणे ॥ ज्ञाने.१४.३१२ ॥ सांडूनि आंगींची खोळी । सर्प रिगालिया पाताळीं । ते त्वचा कोण सांभाळी । तैसें जालें ॥ ज्ञाने.१४.३१३ ॥ कां सौरभ्यजीर्ण जैसा । आमोद मिळोनि जाय आकाशा । माघारा कमळकोशा । न येचि तो ॥ ज्ञाने.१४.३१४ ॥ पैं स्वरूपसमरसें । तयाही गा जालें तैसें । तेथ किंधर्म हें कैसें । नेणे देह ॥ ज्ञाने.१४.३१५ ॥ [जन्मेत्यर्धं] म्हणौनि जन्म जरा मरण । इत्यादि जे साही गुण । ते देहींचि ठेले कारण । नाहीं तयां ॥ ज्ञाने.१४.३१६ ॥ घटाचिया खापरिया । घटभंगीं फेडिलिया । महदाकाश अपैसया । जालेंचि असे ॥ ज्ञाने.१४.३१७ ॥ तैसी देहबुद्धि जाये । जैं आपणपां आठौ होये । तैं आन कांहीं आहे । तेंवांचुनी ॥ ज्ञाने.१४.३१८ ॥ [अयं भावः] येणें थोर बोधलेपणें । तयासि गा देहीं असणें । म्हणूनि तो मी म्हणें । गुणातीत ॥ ज्ञाने.१४.३१९ ॥ [चूर्णिका] यया देवाचिया बोला । पार्थ अति सुखावला । मेघें संबोखिला । मयूर जैसा ॥ ज्ञाने.१४.३२० ॥</p>
<p>अर्जुन उवाच - कैर्लिङ्गैस्त्रीन्गुणानेतानतीतो भवति प्रभो । किमाचारः कथं चैतांस्त्रीन्गुणानतिवर्तते ॥ भ.गी.१४.२१ ॥</p>
<p>[अर्जुन उवाच-कैरिति] तेणें तोषें वीर पुसे । जी कोण्हीं चिन्हीं तो दिसे । जयामाजी वसे । ऐसा बोध ॥ ज्ञाने.१४.३२१ ॥ [किमाचार इति] तो निर्गुण काय आचरे । कैसेनि गुण निस्तरे । हें सांगिजो माहेरें । कृपेचेनि ॥ ज्ञाने.१४.३२२ ॥ यया अर्जुनाचिया प्रश्ना । [श्रीभगवानुवाच-] तो षड्गुणांचा राणा । परिहार आकर्णा । बोलत असे ॥ ज्ञाने.१४.३२३ ॥ म्हणे पार्था तुझी नवाई । हें येतुलेंचि पुससी काई । तें नामचि तया पाहीं । साच लटिकें ॥ ज्ञाने.१४.३२४ ॥ गुणातीत जया नांव । तो गुणाधीन तरी नव्हे । ना होय तरी नागवे । गुणां ययां ॥ ज्ञाने.१४.३२५ ॥ परि अधीन कां नागवे । हेंचि कैसेनि जाणावें । गुणांचिये रवरवे- । माजि असतां ॥ ज्ञाने.१४.३२६ ॥ हा संदेह जरी वाहसी । तरी सुखें पुसों लाहसी । परिस आतां तयासी । रूप करूं ॥ ज्ञाने.१४.३२७ ॥</p>
<p>श्रीभगवानुवाच - प्रकाशं च प्रवृत्तिं च मोहमेव च पाण्डव । न द्वेष्टि सम्प्रवृत्तानि न निवृत्तानि काङ्क्षति ॥ भ.गी.१४.२२ ॥</p>
<p>[प्रवृत्तिं च] तरि रजाचेनि माजें । देहीं कर्माचें आणोंजें । प्रवृत्ती जैं घेइजे । वेंटाळूनि ॥ ज्ञाने.१४.३२८ ॥ [न द्वेष्टीत्युत्तरार्धं प्रकाशमित्यादिपदत्रये व्याख्यातम्] तैं मीचि कां कर्मठ । ऐसा न ये श्रीमाठ । कां दरिद्रलिये बुद्धी वीट । तोही नाहीं ॥ ज्ञाने.१४.३२९ ॥ [प्रकाशं च] अथवा सत्त्वेंचि अधिकें । जैं सर्वेंद्रियीं ज्ञान फांके । तैं सुविद्यता तोखें । उभजेही ना ॥ ज्ञाने.१४.३३० ॥ [मोहमेव च पाण्डव] कां वाढिनलेनि तमें । न गिळेजेचि मोहभ्रमें । तैं अज्ञानत्वें न श्रमे । घेणेंही नाहीं ॥ ज्ञाने.१४.३३१ ॥ [गुणातीतः स उच्यत इति २५ श्लोकस्थम्] [न द्वेष्टीति] पैं मोहाच्या अवसरीं । ज्ञानाची चाड न धरी । ज्ञानें कर्में नादरी । होतां न दुःखी ॥ ज्ञाने.१४.३३२ ॥ सायंप्रातर्मध्याह्ना । या तिहीं काळांची गणना । नाहीं जेविं तपना । तैसा असे ॥ ज्ञाने.१४.३३३ ॥ तया वेगळाचि काय प्रकाशें । ज्ञानित्व यावें असे । कायि जळार्णव पाउसें । साजा होय ॥ ज्ञाने.१४.३३४ ॥ ना प्रवर्तलेनि कर्में । कर्मठत्व तया कां गमे । सांगें हिमवंत हिमें । कांपे कायी ॥ ज्ञाने.१४.३३५ ॥ नातरि मोह आलिया । काइ पां ज्ञाना मुकिजेल तया । महा आगीतें उन्हाळेया । जाळवत असे ॥ ज्ञाने.१४.३३६ ॥</p>
<p>उदासीनवदासीनो गुणैर्यो न विचाल्यते । गुणा वर्तन्त इत्येव योऽवतिष्ठति नेङ्गते ॥ भ.गी.१४.२३ ॥</p>
<p>[आसीनः] तैसें गुणागुणकार्य हें । आघवेंचि आपण आहें । म्हणोनि एकेका नोहे । तडातोडी ॥ ज्ञाने.१४.३३७ ॥ [उदासीनवत्] येवढेया गा प्रतीती । तो देहा आलासे वस्ती । वाटे जातां गुंती- । माजि जैसा ॥ ज्ञाने.१४.३३८ ॥ तो जिणता ना हारवी । तैसा गुण नव्हे ना करवी । जैसी कां श्रोणवी । संग्रमींची ॥ ज्ञाने.१४.३३९ ॥ कां शरीराआंतील प्राणु । घरीं आतिथ्याचा ब्राह्मणु । ना ना चोहटांचा स्थाणु । उदास जैसा ॥ ज्ञाने.१४.३४० ॥ [गुणैर्यो न विचाल्यते] आणि गुणांचा यावाजावा । ढळे चळे ना पांडवा । मृगजळाचा हेलावा । मेरु जैसा ॥ ज्ञाने.१४.३४१ ॥ हें बहुत कायि बोलिजे । व्योम वारेनि न वीजिजे । कां सूर्य ना गिळिजे । अंधकारें ॥ ज्ञाने.१४.३४२ ॥ स्वप्न कां गा जियापरी । जागतयातें न सिंतरी । गुणीं तैसा अवधारीं । न बंधिजे तो ॥ ज्ञाने.१४.३४३ ॥ [गुणा वर्तन्त इत्येव] गुणांसि कीर नातुडे । परि दुरूनि जैं पाहे कोडें । तैैं गुणदोष सायिखडें । सभ्य जैसा ॥ ज्ञाने.१४.३४४ ॥ सत्कर्में सात्त्विकी । रज तें रजोविषयकी । तम मोहादिकी । वर्तत असे ॥ ज्ञाने.१४.३४५ ॥ [योऽवतिष्ठति नेङ्गते] परि तयाचिया गा सत्ता । होती गुणक्रिया समस्ता । हें फुडें जाणें सविता । लौकिका जेवीं ॥ ज्ञाने.१४.३४६ ॥ समुद्रचि भरती । सोमकांतचि द्रवती । कुमुदें विकासती । चंद्र तो उगा ॥ ज्ञाने.१४.३४७ ॥ कां वाराचि वाजे विझे । गगनें निश्चळ असिजे । तैसा गुणांचिये गजबजे । डोलेना जो ॥ ज्ञाने.१४.३४८ ॥ अर्जुना येणें लक्षणें । तो गुणातीत जाणणें । परिस आतां आचरणें । तयाचीं जीं ॥ ज्ञाने.१४.३४९ ॥</p>
<p>समदुःखसुखः स्वस्थः समलोष्टाश्मकाञ्चनः । तुल्यप्रियाप्रियो धीरस्तुल्यनिन्दात्मसंस्तुतिः ॥ भ.गी.१४.२४ ॥</p>
<p>[समदुःखसुखः] तरि वस्त्रासि पाठीं पोटीं । नाहीं सुतावांचूनि किरीटी । ऐसें सुये दिठी । चराचर मद्रूपें ॥ ज्ञाने.१४.३५० ॥ म्हणोनि सुखदुःखा सरिसें । कांटाळें आचरे ऐसें । रिपुभक्तां जैसें । हरीचें देणें ॥ ज्ञाने.१४.३५१ ॥ येरवीं तरी सहजें । सुखदुःख तैंचि सेविजे । देहजळीं होइजे । मासोळी जैं ॥ ज्ञाने.१४.३५२ ॥ [स्वस्थः] आतां तें तंव तेणें सांडिलें । आहे स्वस्वरूपेंसींचि मांडिलें । सस्यांतीं निवडिलें । बीज जैसें ॥ ज्ञाने.१४.३५३ ॥ कां वोघ सांडूनि गंगा । रिघोनि समुद्राचे आंगा । निस्तरली लगबगा । खळाळाची ॥ ज्ञाने.१४.३५४ ॥ तेवीं आपणपांचि जया । वस्ती जाली गा धनंजया । तया देहीं अपैसया । सुख तैसें दुःख ॥ ज्ञाने.१४.३५५ ॥ रात्रि तैसें पाहलें । हें धारणा जेविं एक जालें । आत्मारामा देहीं आतलें । द्वंद्व तैसें ॥ ज्ञाने.१४.३५६ ॥ पैं निद्रिताचेनि आंगेंसी । साप तैशी उर्वशी । तेवीं स्वरूपस्था सरिसीं । देहीं द्वंद्वें ॥ ज्ञाने.१४.३५७ ॥ [समलोष्टाश्मकाञ्चनः] म्हणौनि तयाच्या ठायीं । शेणा सोनया विशेष नाहीं । रत्ना गुंडेया कांहीं । नेणिजे भेद ॥ ज्ञाने.१४.३५८ ॥ [तुल्यप्रियाप्रियः] घरा येवो पां स्वर्ग । कां वरिपडो वाघ । परि आत्मबुद्धीसी भंग । कदा नोहे ॥ ज्ञाने.१४.३५९ ॥ [धीरः] निवटलें न उपवढे । जळीनलें न विरूढे । साम्यबुद्धी न मोडे । तयापरी ॥ ज्ञाने.१४.३६० ॥ [तुल्यनिन्दात्मसंस्तुतिः] हा ब्रह्मा ऐसेनि स्तविजो । कां नीच म्हणोनि निंदिजो । परि नेणे जळों विझों । राख जैसी ॥ ज्ञाने.१४.३६१ ॥ तैसी निंदा आणि स्तुती । न ये कोण्हेचि व्यक्ती । नाहीं आंधारें कां वाती । सूर्या घरीं ॥ ज्ञाने.१४.३६२ ॥</p>
<p>मानापमानयोस्तुल्यस्तुल्यो मित्रारिपक्षयोः । सर्वारम्भपरित्यागी गुणातीतः स उच्यते ॥ भ.गी.१४.२५ ॥</p>
<p>[मानापमानयोस्तुल्यः] ईश्वर म्हणोनि पूजिला । कां चोर म्हणोनि गांजिला । वृषगजीं वेढिला । केला रावो ॥ ज्ञाने.१४.३६३ ॥ [तुल्यो मित्रारिपक्षयोः] कां सुहृद पासीं आले । अथवा वैरी वरपडे जाले । परि नेणे राती पाहालें । तेज जेवीं ॥ ज्ञाने.१४.३६४ ॥ साही ऋतु येतां आकाशें । लिंपिजेचि ना जैसें । तेविं वैषम्य मानसें । जाणिजेना ॥ ज्ञाने.१४.३६५ ॥ [सर्वारम्भपरित्यागी] आणीकही एक पाहीं । आचार तयाच्या ठायीं । तरि व्यापारासि नाहीं । जालें दिसे ॥ ज्ञाने.१४.३६६ ॥ सर्वारंभां उटकलें । प्रवृत्तीचें तेथ मावळलें । जळती गा कर्मफळें । ते तों आगी ॥ ज्ञाने.१४.३६७ ॥ दृष्टादृष्टाचेनि नांवें । भावचि जीवीं नुगवे । तें सेवी जें स्वभावें । पैठें होये ॥ ज्ञाने.१४.३६८ ॥ सुखे ना शिणे । पाषाण जेणें मानें । तैसी सांडीमांडी मनें । वर्जिली असे ॥ ज्ञाने.१४.३६९ ॥ [गुणातीतः स उच्यते] आतां किती हा विस्तार । जाणे ऐसा आचार । जयाचा तोचि साचार । गुणातीत ॥ ज्ञाने.१४.३७० ॥ [चूर्णिका] गुणांतें अतिक्रमणें । घडे उपायें जेणें । तो आतां आईक म्हणे । श्रीकृष्णनाथ ॥ ज्ञाने.१४.३७१ ॥</p>
<p>मां च योऽव्यभिचारेण भक्तियोगेन सेवते । स गुणान्समतीत्यैतान्ब्रह्मभूयाय कल्पते ॥ भ.गी.१४.२६ ॥</p>
<p>[‘संक्षेपार्थः’] तरि व्यभिचाररहित चित्तें । भक्तियोगें मातें । सेवी तो गुणांतें । जाकळूं शके ॥ ज्ञाने.१४.३७२ ॥ तरि कोण मी कैसी भक्ती । अव्यभिचारा काय व्यक्ती । हे आघवीचि निरुतीं । होआवी लागे ॥ ज्ञाने.१४.३७३ ॥ [मां च यः] तरि पार्था परियेसा । मी तंव येथ ऐसा । रत्नीं किळावो जैसा । रत्नचि तो ॥ ज्ञाने.१४.३७४ ॥ कां द्रवपणचि नीर । अवकाशचि अंबर । गोडी तेचि साखर । आन नाहीं ॥ ज्ञाने.१४.३७५ ॥ वह्नि तेचि ज्वाळ । दळाचि नांव कमल । रुख तेंचि डाळ । फळादिक ॥ ज्ञाने.१४.३७६ ॥ अगा हिम जें आकर्षलें । तेंचि हिमवंत जेविं जालें । नाना दूध मुरालें । तेंचि दहीं ॥ ज्ञाने.१४.३७७ ॥ [अव्यभिचारेण] तैसें विश्व येणें नांवें । हें मीचि पैं आघवें । घेईं चंद्रबिंब सोलावें । न लगे जेवीं ॥ ज्ञाने.१४.३७८ ॥ घृताचें थिजलेपण । न मोडितां घृतचि जाण । नाटितां कांकण । सोनेंचि तें ॥ ज्ञाने.१४.३७९ ॥ न उकलितां पट । तंतूचि असे स्पष्ट । न विरवितां घट । मृत्तिका जेवीं ॥ ज्ञाने.१४.३८० ॥ म्हणोनि विश्वपण जावें । मग तैं मातें घेयावें । तैसा नव्हें आघवें । सकटचि मी ॥ ज्ञाने.१४.३८१ ॥ ऐसेनि मातें जाणिजे । ते अव्यभिचारी भक्ति म्हणिजे । येथ भेद कांहीं देखिजे । तरि व्यभिचार तो ॥ ज्ञाने.१४.३८२ ॥ [भक्तियोगेन] या कारणें भेदातें । सांडूनि अभेदें चित्तें । आपणयासकट मातें । जाणावें गा ॥ ज्ञाने.१४.३८३ ॥ पार्था सोनयाची टिक । सोनयासी लागली देख । तैसें आपणपें आणिक । मानावें ना ॥ ज्ञाने.१४.३८४ ॥ तेजाचा तेजौनि निघाला । परि तेजींचि असे लागला । तया रश्मी ऐसा भला । बोध होआवा ॥ ज्ञाने.१४.३८५ ॥ पैं परमाणू भूतळीं । हिमकण हिमाचळीं । मजमाजीं न्याहाळीं । अहं तैसें ॥ ज्ञाने.१४.३८६ ॥ हो कां तरंग लहान । परि सिंधूसीं नाहीं भिन्न । तैसा ईश्वरीं मी आन । नोहेचि मां ॥ ज्ञाने.१४.३८७ ॥ ऐसेनि बा समरसें । दृष्टी जैं उल्लासे । भक्ति पैं ऐसें । आम्ही म्हणों ॥ ज्ञाने.१४.३८८ ॥ आणि ज्ञानाचें चांगावें । इये दृष्टी मानावें । योगाचेंही आघवें । सर्वस्व हें ॥ ज्ञाने.१४.३८९ ॥ [सेवते] सिंधू आणि जलधरा- । माजी लागली अखंड धारा । तैसी वृत्ति वीरा । प्रवर्ते ते ॥ ज्ञाने.१४.३९० ॥ कां कुहेंसीं आकाशा । तोंडीं सांदा नाहीं जैसा । तो परमपुरुषीं तैसा । एकवटे गा ॥ ज्ञाने.१४.३९१ ॥ प्रतिबिंबोनि बिंबवरी । प्रभेची जैसी उजरी । ते सोहंवृत्ती अवधारीं । तैसी होय ॥ ज्ञाने.१४.३९२ ॥ ऐसेनि मग परस्परें । ते सोहंवृत्ति जैं अवतरे । तैं तियेही सकट सरे । अपैसया ॥ ज्ञाने.१४.३९३ ॥ जैसा सैंघवाचा रवा । सिंधूमाजि पांडवा । विरालेया विरवावा । हेंही ठाके ॥ ज्ञाने.१४.३९४ ॥ ना तरि जाळूनि तृण । वह्निही विझे आपण । तैसें भेद नाशूनि जाण । ज्ञानही नुरे ॥ ज्ञाने.१४.३९५ ॥ [स गुणान्समतीत्यैतान्] माझें पैलपण जाये । भक्त हें ऐलपण ठाये । अनादि ऐक्य जें आहे । तेंचि निवडे ॥ ज्ञाने.१४.३९६ ॥ आतां गुणांतें तो किरीटी । जिणें या नव्हती गोष्टी । जे एकपणाही मिठी । पडों सरली ॥ ज्ञाने.१४.३९७ ॥ किंबहुना ऐसी दशा । तें ब्रह्मत्व गा सुदंशा । [यः] हें तो पावे जो ऐसा । मातें भजे ॥ ज्ञाने.१४.३९८ ॥ [ब्रह्मभूयाय कल्पते] पुढती इंहीं लिंगीं । भक्त जो माझा जगीं । हे ब्रह्मता तयालागीं । पतिव्रता ॥ ज्ञाने.१४.३९९ ॥ जैसें गंगेचेनि वोघें । डळमळीत जळ जें निघे । सिंधुपद तयाजोगें । आन नाहीं ॥ ज्ञाने.१४.४०० ॥ तैसा ज्ञानाचिया दिठी । जो मातें सेवी किरीटी । तो होय ब्रह्मतेच्या मुकुटीं । चूडारत्न ॥ ज्ञाने.१४.४०१ ॥ यया ब्रह्मत्वासीचि पार्था । सायुज्य ऐसी व्यवस्था । याचि नांव चौथा । पुरुषार्थ गा ॥ ज्ञाने.१४.४०२ ॥ परी माझें आराधन । ब्रह्मत्वीं होय सोपान । तेथ मी हन साधन । गमेल हो ॥ ज्ञाने.१४.४०३ ॥ तरि झणीं ऐसें । तुझ्या चित्तीं पैसे । पैं ब्रह्म आन नसे । मीवांचुनी ॥ ज्ञाने.१४.४०४ ॥</p>
<p>ब्रह्मणो हि प्रतिष्ठाहममृतस्याव्ययस्य च । शाश्वतस्य च धर्मस्य सुखस्यैकान्तिकस्य च ॥ भ.गी.१४.२७ ॥ ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे गुणत्रयविभागयोगो नाम चतुर्दशोऽध्यायः ॥ भ.गी.१४.पुष्पिका ॥</p>
<p>[ब्रह्मणो हि प्रतिष्ठाहं] अगा ब्रह्म या नांवा । अभिप्राय मी पांडवा । [अमृतस्याव्ययस्य च] मीचि बोलिजे आघवा । शब्दीं इंहीं ॥ ज्ञाने.१४.४०५ ॥ पैं मंडल आणि चंद्रमा । दोनी नव्हती सुवर्मा । तैसा मज आणि ब्रह्मा । भेद नाहीं ॥ ज्ञाने.१४.४०६ ॥ [शाश्वतस्य च धर्मस्य सुखस्य] अगा नित्य जें निष्कम्प । अनावृत धर्मरूप । सुख जें जें उमप । अद्वितीय ॥ ज्ञाने.१४.४०७ ॥ [ऐकान्तिकस्य च] विवेक आपलें काम । सारूनि ठाकी जें धाम । निष्कर्षाचें निःसीम । किंबहुना मी ॥ ज्ञाने.१४.४०८ ॥ ऐसैसें हो अवधारा । तो अनन्याचा सोयरा । सांगतसे वीरा । पार्थासि पैं ॥ ज्ञाने.१४.४०९ ॥ येथ धृतराष्ट्र म्हणे । संजया हें तूतें कोणें । पुसिलेनिविण वायाणें । कां बोलसी ॥ ज्ञाने.१४.४१० ॥ माझी अवसरी ते फेडीं । विजयाची सांगें गुढी । येरु जीवीं म्हणे सांडीं । गोठी इया ॥ ज्ञाने.१४.४११ ॥ संजय विस्मयमानसीं । आहा करुनी रससरसी । म्हणे कैसें पां दैवेंसीं । द्वंद्व यया ॥ ज्ञाने.१४.४१२ ॥ तरि कृपाळु तो तुष्टो । यया विवेक हा घोंटो । मोहाचा फिटो । महारोग ॥ ज्ञाने.१४.४१३ ॥ संजय ऐसें चिंतितां । संवाद तो सांभाळितां । हरिखाचा येत चित्ता । महापूर ॥ ज्ञाने.१४.४१४ ॥ म्हणोनि आतां येणें । उत्साहाचेनि अवतरणें । श्रीकृष्णाचें बोलणें । सांगिजेल ॥ ज्ञाने.१४.४१५ ॥ तया अक्षरा-आंतील भाव । पाववीन मी तुमचा ठाव । आइका म्हणे ज्ञानदेव । निवृत्तीचा ॥ ज्ञाने.१४.४१६ ॥</p>
<p>इति श्रीज्ञानदेवविरचितायां भावार्थदीपिकायां चतुर्दशोऽध्यायः ॥ १४ ॥ श्लोक २७, ओव्या ४१६.</p>
</section>
</body>
</html>
