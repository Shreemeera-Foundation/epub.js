<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="en-US">
<head>
  <meta charset="utf-8" />
  <meta name="generator" content="pandoc" />
  <title>ch001.xhtml</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" type="text/css" href="../styles/stylesheet1.css" />
</head>
<body epub:type="bodymatter">
<section id="shreejñāneshwarī-adhyay-9-transliterated" class="level1 unnumbered">
<h1 class="unnumbered">ShreeJñāneshwarī Adhyay 9 Transliterated</h1>
<p>|| ShreeJñāneshwarī ||</p>
<p>Adhyāya 9 vā</p>
<p>Tarī avadhāna yekale dīje | maga sarvasukhāsi pātra hoije | he pratijñottara māĵhe | ughaḍa āikā || Jñāne.9.1 || Parī prauḍhī na bole ho jī | tumhā sarvajñāṅchyā samājī | deyāve avadhāna he mājhī | vinavaṇī salagīchī || Jñāne.9.2 || Kā je laḷeyāṅche laḷe saratī | manorathāṅche manoratha puratī | ĵarī māhere Shreemaṅte hotī | tumhāṁaisī || Jñāne.9.3 || Tumacheyā diṭhiveyāchiye vole | sāsinnale prasannateche maḷe | te sāulī dekhonī loḷe | shrāṅta jī mī || Jñāne.9.4 || Prabhū tumhī sukhāmrutāche ḍoho | mhaṇoni āpuliyā swechchhā volāvā lāho | tethahī ĵarī salagī karū biho | tarī nivo ke pā || Jñāne.9.5 || Nā tarī bāḷaka bobaḍā bolī | vāṅkuḍā vichukā pāulī | te choja karūni māulī | rijhe jevī || Jñāne.9.6 || Tevī tumhā saṅtāṅchā paḍhiyāvo | kaiseni tarī āmhāvarī ho | yā bahuvā āḷukiyā jī āho | salagī karīta || Jñāne.9.7 || Vāṅchūni mājhiye bolatiye yogyate | sarvajña bhavādrusha shrote | kāya dhaḍyāvarī sāraswate | paḍho sikije || Jñāne.9.8 || Avadhārā āvaḍe tesaṇā dhuṅdhuru | parī mahātejī na mirave kāya karū | amrutāchiyā tāṭī vogarū | aisī rasasoya kaiṅchī || Jñāne.9.9 || Hā ho himakarāsī viṅjaṇe | kī nādāpuḍhe āikavaṇe | leṇiyāsī leṇe | he kaṁhī āthī || Jñāne.9.10 || Sāṅgā parimaḷe kāya turaṁbāve | sāgare kavaṇe ṭhāyī nāhāve | he gaganachi āḍe āghave | aisā pavāḍu kaiṅchā || Jñāne.9.11 || Taise tumache avadhāna dhāye | āṇi tumhī mhaṇā he hoye | aise vaktrutwa kavaṇā āhe | jeṇe rijhā tumhī || Jñāne.9.12 || Tarī vishwapragaṭitiyā gabhastī | kāya hātivena na kīje āratī | kā chuḷodake apāṁpatī | arghya na dīje || Jñāne.9.13 || Prabhu tumhī maheshāchiyā mūrtī | āṇi mī dubaḷā architase bhaktī | mhaṇoni bola jarhī Gaṅgāvatī | tarhī swīkārāla kī || Jñāne.9.14 || Bāḷaka bāpāchiye tāṭī rige | āṇi bāpāteṅcha jevavū lāge | kī to saṅtoṣhaleni vege | mukhachi voḍhavī || Jñāne.9.15 || Taisā mī ĵarī tumhāṁpratī | chāvaṭī karītase bāḷamatī | tarī tumhī saṅtoṣhije aisī jātī | premāchī ase || Jñāne.9.16 || Āṇi teṇe āpulepaṇācheni mohe | tumhī saṅta ghetale asā bauhe | mhaṇoni keliye salagīchā nohe | ābhāra tumhā || Jñāne.9.17 || Aho tānhayāche lāgatā jhaṭe | teṇe adhikachi pānhā phuṭe | roṣhe prema duṇavaṭe | paḍhiyaṅtayācheni || Jñāne.9.18 || Mhaṇaūni maĵa leṅkuravācheni bole | tumache krupāḷupaṇa nidaile | te cheile aise jī ĵāṇavale | yālāgī bolilo mī || Jñāne.9.19 || Yerhavī chāṅdiṇe pikavijata āhe chepaṇī | kī vārayā ghāpata āhe vāhaṇī | hā ho gaganāsi gavasaṇī | ghālije kevī || Jñāne.9.20 || Āikā pāṇī vothijāve na lage | navanītī māthulā na rige | tevī lājile vyākhyāna nige | dekhoni jayāte || Jñāne.9.21 || He aso shabdabrahma jiye bāje | shabda māvaḷaleyā nivāṅta nije | to Gītārtha marhāṭhiyā bolije | hā pāḍa kāī || Jñāne.9.22 || Parī aisiyāhī maĵa dhivasā | to puḍhatī yāchi yeki āshā | je dhiṭīṅvā karūna bhavādrushā | paḍhiyaṅtayā hoāve || Jñāne.9.23 || Tarī ātā chaṅdrāpāsoni nivavite | je amrutāhūni jīvavite | teṇe avadhāne kīje vāḍhate | manorathā mājhiyā || Jñāne.9.24 || Kā jai diṭhivā tumachā varuṣhe | tai sakaḷārthasiddhi matī pike | yerhavī koṁbhelā unmeṣha suke | ĵarī udāsa tumhī || Jñāne.9.25 || Sahaĵe tarī avadhārā | vaktrutwā avadhānāchā hoya chārā | tarī doṅde pelatī akṣharā | prameyāchī || Jñāne.9.26 || Artha bolāchī vāṭa pāhe | tetha abhiprāvochi abhiprāyāte viye | bhāvāchā phulaurā hota jāye | mativarī || Jñāne.9.27 || Mhaṇūni saṁvādāchā suvāvo ḍhaḷe | tarhī hrudayākāshā sāraswata voḷe | āṇi shrotā dushchita tarī vituḷe | māṅḍalā rasa || Jñāne.9.28 || Aho chaṅdrakāṅta dravatā kīra hoye | pari te hātavaṭī chaṅdrī kī āhe | mhaṇaūni vaktā to vaktā nohe | shroteniviṇa || Jñāne.9.29 || Parī ātā āmute goḍa karāve | aise tāṅduḷī kāsayā vinavāve | sāikhaḍiyāne kāi prārthāve | sūtradhārāte || Jñāne.9.30 || To kāya bāhuliyāṅchiyā kājā nāchavī | kī āpuliye jāṇivechī kaḷā vāḍhavī | mhaṇaūni āhmā yā ṭhevāṭhevī | kāya kāĵa || Jñāne.9.31 || Tava Shreeguru mhaṇatī kāi ĵāhāle | he samastahī āmhā pāvale | ātā sāṅge je niropile | ShreeKriṣhṇadeve || Jñāne.9.32 || Tetha saṅtoṣhoni Nivruttidāse | jī jī mhaṇaūni ulhāse | avadhārā ShreeKriṣhṇa aise | bolate ĵāhāle || Jñāne.9.33 ||</p>
<p>Shrībhagavānuvācha - Idaṁ(n) tu te guhyatamaṁ pravakṣhyāmyanasūyave | jñānaṁ vijñānasahitaṁ yajjñātwā mokṣhyase’shubhāt || Bha.Gī.9.1 ||</p>
<p>[Shrībhagavānuvācha-idaṁ(n) tu te guhyatamaṁ] Nā tarī Arjunā he bīja | puḍhatī sāṅgijela tuĵa | je he aṅtaḥkaraṇīṅche guja | jivāchiye || Jñāne.9.34 || [Anasūyave] Yeṇe māne jivāche hiye phoḍāve | maga guja kā pā maĵa sāṅgāve | aise kāhī swabhāve | kalpishī ĵarī || Jñāne.9.35 || Tarī pariyesī gā prājñā | tū āsthechīcha saṅjñā | boliliye goṣhṭīchī avajñā | neṇasī karū || Jñāne.9.36 || Mhaṇoni gūḍhapaṇa āpule moḍo | varī na bolaṇeṁhī bolāve ghaḍo | parī āmuchiye jīvīṅche paḍo | tujhyā jīvī || Jñāne.9.37 || Agā thānī kīra dūdha gūḍha | parī thānāsīṅchi navhe kī goḍa | mhaṇoni saro kā sevitayāchī ĉhāḍa | ĵarī ananya miḷe || Jñāne.9.38 || Muḍāṁhūni bīja kāḍhile | maga nirvāḷaliye bhūmī perile | tarī te sāṅḍivikhurī gele | mhaṇo ye kāya || Jñāne.9.39 || Yālāgī sumana āṇi shuddhamatī | ĵo aniṅdaka ananyagatī | pai gā gaupyahī parī tayāpratī | chāvaḷije sukhe || Jñāne.9.40 || Tarī prastuta ātā guṇī iṁhī | tūṁvāṅchūna āṇika nāhī | mhaṇoni guja tarī tujhyā ṭhāyī | lapavū na ye || Jñāne.9.41 || [Jñānaṁ vijñānasahitaṁ] Ātā kitī nāvānāvā guja | mhaṇatā kānaḍe vāṭela tuĵa | tarī sāṅgena jñāna sahaja | vijñānesī || Jñāne.9.42 || [Pravakṣhyāmi] Parī techi aiseni nivāḍe | jaise bhesaḷale khare kuḍe | maga kāḍhije phāḍovāḍe | pārakhūniyā || Jñāne.9.43 || Kā chāṅchūcheni sāṅḍase | sāṅḍije paya pāṇī rājahaṁse | tuĵa jñāna vijñāna taise | vāṅṭūni deū || Jñāne.9.44 || [Yajjñātwā mokṣhyase’shubhāt] Mama vārayāchiyā dharasā | paḍinnalā koṅḍā kā nurechi jaisā | āṇi kaṇāchā āpaisā | rāshivā ĵoḍe || Jñāne.9.45 || Taise je jāṇitaleyāsāṭhī | saṁsāra saṅsārāchiye gāṅṭhī | lāūni baisavī pāṭī | mokṣhashriyechyā || Jñāne.9.46 ||</p>
<p>Rājavidyā rājaguhyaṁ pavitramidamuttamam | pratyakṣhāvagamaṁ(n) dharmyaṁ susukhaṁ(ṅ) kartumavyayam || Bha.Gī.9.2 ||</p>
<p>[Rājavidyā rājaguhyaṁ] Je ĵāṇaṇeyā suvidyechyā gāṁvī | gurutwāchī āchāryapadavī | je sakaḷa guhyāṅchā gosāvī | pavitrā rāvo || Jñāne.9.47 || [Dharmyaṁ] Āṇi dharmāche nijadhāma | [idamuttamaṁ] tevīṅchi uttamāche uttama | pai jayā yetā nāhī kāma | janmāṅtarāche || Jñāne.9.48 || [Pratyakṣhāvagamaṁ] Moṭake gurumukhe udaijata dise | āṇi hrudayī swayaṁbhachi ase | pratyakṣha phāvo lāge taise | apaisayāchi || Jñāne.9.49 || [Kartuṁ] Tevīṅchi gā sukhāchyā pāuṭī | chaḍhatā yeije jayāchyā bheṭī | maga bheṭalyā kīra miṭhī | bhogaṇeyāhi paḍe || Jñāne.9.50 || [Susukhaṁ] Parī bhogāchiye ailīkaḍaliye mere | chitta ubhe ṭhele sukhabhare | aise sulabha āṇi sopāre | vari parabrahma || Jñāne.9.51 || [Avyayaṁ] Pai gā āṇikahī eka yāche | je hātā āliyā tarī na vache | āṇi anubhavitā kāhī na veche | varī viṭehi nā || Jñāne.9.52 || [Chūrṇikā] Yetha ĵarī tū tārkikā | aisī hana ghesī shaṅkā | nā yevaḍhī vastu he lokā | uralī kevī pā || Jñāne.9.53 || Je ekottareyāchiyā vāḍhī | jaḷatiye āgī ghālitī uḍī | te anāyāse swagoḍī | sāṅḍitī kevī || Jñāne.9.54 || Tarī pavitra āṇi ramya | tevīṅchi sukhopāya sugamya | āṇi susukha parama dharmya | vari āpaṇapā ĵoḍe || Jñāne.9.55 || Aisā āghavāchi hā suravāḍa āhe | tarī janāhātī kevī uro lāhe | hā shaṅkechā ṭhāva kīra hoye | parī na dharāvī tuvā || Jñāne.9.56 ||</p>
<p>Ashraddadhānāḥ(ph) puruṣhā dharmasyāsya parantapa | aprāpya māṁ(n) nivartante mrutyusaṁsāravartmani || Bha.Gī.9.3 ||</p>
<p>[Ashraddadhānāḥ(ph) puruṣhāḥ(hā)] Pāhe pā dūdha pavitra āṇi goḍa | pāsī twachechiyā padarāāḍa | parī te avherūni gochiḍa | ashuddhachi sevī || Jñāne.9.57 || Kā kamalakaṅdā āṇi dardurī | nāṅdaṇūka ekechi gharī | parī parāga sevije bhramarī | yerā chikhalachi ure || Jñāne.9.58 || Nā tarī nidaivāchyā parivarī | lohyā rutaliyā āhāti sahasravarī | pari tetha basoni upavāsa karī | kā daridre jiye || Jñāne.9.59 || [Dharmasyāsya parantapa] Taisā hrudayāmadhye mī rāma | asatā sarvasukhāchā ārāma | kī bhrāṅtāsī kāma | viṣhayāṁvarī || Jñāne.9.60 || [Aprāpyeti] Bahu mrugajaḷa dekhoni ḍoḷā | thuṅkije amrutāchā giḷitā gaḷāḷā | toḍilā parisa bāṅdhilā gaḷā | shuktikālābhe || Jñāne.9.61 || Taisī ahaṁmamatechiye lavaḍasavaḍī | māte na pavatīchi bāpuḍī | mhaṇoni janmamaraṇāchiye duthaḍī | ḍahuḷite ṭhelī || Jñāne.9.62 || [Chūrṇikā] Yerhavī mī tarī kaisā | mukhāprati Bhānu kā jaisā | keṅhī nase na dise aisā | vāṇīchā nohe || Jñāne.9.63 ||</p>
<p>Mayā tatamidaṁ sarvaṁ(ñ) jagadavyaktamūrtinā | matsthāni sarvabhūtāni na chāhaṁ(n) teṣhwavasthitaḥ || Bha.Gī.9.4 ||</p>
<p>[Mayā tatamidaṁ sarvaṁ(ñ) jagat] Māĵheyā vistāralepaṇācheni nāve | he jagachi nohe āghave | jaise dūdha murāle swabhāve | tarī techi dahī || Jñāne.9.64 || Kā bījachi ĵāhale taru | athavā bhāṅgārachi aḷaṅkāru | taisā maĵa ekāchā vistāru | te he jaga || Jñāne.9.65 || [Avyaktamūrtinā] He avyaktapaṇe thijale | techi maga vishwākāre vothijale | taise amūrta mūrtimaya vistārale | trailokya ĵāṇe || Jñāne.9.66 || [Matsthāni sarvabhūtāni] Mahadādi dehāṅte | iye asheṣheṁhī bhūte | pai mājhyā ṭhāyī biṁbite | jaise jaḷī pheṇa || Jñāne.9.67 || [Na chāhaṁ(n) teṣhwavasthitaḥ] Parī tayā phenāāṅta pāhatā | jevī jaḷa na dise Paṅḍusutā | nā tarī swapnīṅchī anekatā | cheiliyā nohije || Jñāne.9.68 || Taisī bhūte iye mājhyā ṭhāyī | biṅbatī tayāṁmāji mī nāhī | iyā upapattī tuĵa pāhī | sāṅgitaliyā māgā [saptamādhyāye dwādashashloke] || Jñāne.9.69 || Mhaṇaūni boliliyā bolāchā atiso | na kīje yālāgī he aso | parī maĵa āṅta paiso | diṭhī tujhī || Jñāne.9.70 ||</p>
<p>Na cha matsthāni bhūtāni pashya me yogamaishwaram | bhūtabhrunna cha bhūtastho mamātmā bhūtabhāvanaḥ || Bha.Gī.9.5 ||</p>
<p>[Na cha matsthāni bhūtāni] Āmuchyā prakrutīpailīkaḍīla bhāvo | ĵarī kalpanevīṇa lāgasī pāho | tarī majamāji bhūte heṁhī vāvo | je mī sarva mhaṇaunī || Jñāne.9.71 || [Bhūtabhrut] Yerhavī saṅkalpāchiye sāṅjaveḷe | nāveka timirejatī buddhīche ḍoḷe | mhaṇoni akhaṅḍitachi parī jhābaḷe | bhūtabhinna aise dekhe || Jñāne.9.72 || [Mamātmā] Techi saṅkalpāchī sāṅja jai lope | tai akhaṅḍitachi āhe swarūpe | jaise shaṅkā jātakheṁvo lope | sāpapaṇa māḷeche || Jñāne.9.73 || [Bhūtabhāvanaḥ] Yerhavī tarī bhūmīāṅtūni swayaṁbha | kāya ghaḍeyāṅgāḍageyāṅche nighatī koṁbha | parī te kulālamatīche garbha | umaṭale kī || Jñāne.9.74 || Nā tarī sāgarīṅchyā pāṇī | kāya taraṅgāṅchiyā āhātī khāṇī | te avāṅtara karaṇī | vārayāchī navhe || Jñāne.9.75 || Pāhe pā kāpasāchyā poṭī | kāya kāpaḍāchī hotī peṭī | to veḍhitayāchiyā diṭhī | kāpaḍa ĵāhalā || Jñāne.9.76 || Ĵarī sone leṇe hoūni ghaḍe | tarī tayāche sonepaṇa na moḍe | yera alaṅkāra he varachilīkaḍe | letayācheni bhāve || Jñāne.9.77 || Sāṅge paḍisādāchī pratyuttare | kā ārisā je āviṣhkare | te āpale kī sāchokāre | tethechi hote || Jñāne.9.78 || Taisī iye nirmaḷa mājhyā swarūpī | ĵo bhūtabhāvanā āropī | tayāsi tayāchyā saṅkalpī | bhūtābhāsa ase || Jñāne.9.79 || Techi kalpitī prakruti pure | tarī bhūtābhāsa ādhīṅcha sare | maga swarūpa ure ekasare | nikhaḷa māĵhe || Jñāne.9.80 || He aso āṅgī bharaliyā bhavaṅḍī | jaishā bhoṅvata disatī araḍīdaraḍī | taisī āpuliyā kalpanā akhaṅḍī | gamatī bhūte || Jñāne.9.81 || [Na cha bhūtastho] Techi kalpanā sāṅḍūni pāhī | tarī mī bhūtī bhūte mājhiyā ṭhāyī | swapnīhī parī nāhī | kalpāvayāĵoge || Jñāne.9.82 || [Yogamaishwaram] Ātā mīcha yeka bhūtāṅte dhartā | athavā bhūtāṁmāji mī asatā | yā saṅkalpasannipātā- | āṅtuliyā boliyā || Jñāne.9.83 || Mhaṇoni pariyesī gā priyottamā | yāparī mī vishweṁsī vishwātmā | ĵo iyā laṭakiyā bhūtagramā | bhāvya sadā || Jñāne.9.84 || Rashmīcheni ādhāre jaise | navhatechi mrugajaḷa ābhāse | mājhyā ṭhāyī bhūtajāta taise | āṇi māteṁhī bhāvī || Jñāne.9.85 || Mī yeparīchā bhūtabhāvanu | parī sarva bhūtāṁsi abhinnu | jaisī prabhā āṇi Bhānu | ekachi te || Jñāne.9.86 || [Pashya me] Hā āmuĉhā aishwaryayoga | tuvā dekhilā kī chāṅga | ātā sāṅge kāhī etha lāga | bhūtabhedāchā ase || Jñāne.9.87 || Yālāgī majapāsūni bhūte | āne navhatī he nirute | āṇi bhūtāṁvegaḷiyā māte | kaṅhīṅcha na manī ho || Jñāne.9.88 ||</p>
<p>Yathākāshasthito nityaṁ vāyuḥ(s) sarvatrago mahān | tathā sarvāṇi bhūtāni matsthānītyupadhāraya || Bha.Gī.9.6 ||</p>
<p>[Yathākāshasthito nityamiti] Pai gagana jevaḍhe jaise | pavanahi gaganī tevaḍhāchi ase | sahaĵe hālaviliyā vegaḷā dise | yerhavī gagana techi to || Jñāne.9.89 || [Tathā sarvāṇīti] Taise bhūtajāta mājhyā ṭhāyī | kalpije tarī ābhāse kāhī | nirvikalpī tarī nāhī | tetha mīchi mī āghave || Jñāne.9.90 || [Chūrṇikā] Mhaṇaūni nāhī āṇi ase | he kalpanecheni saurase | je kalpanālope bhraṅshe | āṇi kalpanesave hoya || Jñāne.9.91 || Techi kalpite mudala jāye | tai ase nāhī he ke āhe | mhaṇaūni puḍhatī tū pāhe | hā aishwaryayoga || Jñāne.9.92 || Aisiyā pratītibodhasāgarī | tū āpaṇeyāte kalloḷa eka karī | maga ĵava pāhāsī charācharī | tava tūchi āhāsī || Jñāne.9.93 || Yā ĵāṇaṇeyāĉhā chevo | tuĵa ālā nā mhaṇatī devo | tarī ātā dwaita swapna vāvo | ĵāle kī nā || Jñāne.9.94 || Tarī puḍhatī ĵarī vipāye | buddhīsi kalpanechī jhoṁpa ye | tarī abhedabodha jāye | jai swapnī paḍije || Jñāne.9.95 || Mhaṇoni ye nidrechī vāṭa moḍe | nikhiḷa udbodhāchechi āpaṇape ghaḍe | aise varma je āhe phuḍe | te dāvo ātā || Jñāne.9.96 || Tarī dhanurdharā dhairyā | nike avadhāna deī bā dhanaṅjayā | pai sarva bhūtāṅte māyā | karī harī gā || Jñāne.9.97 ||</p>
<p>Sarvabhūtāni Kaunteya prakrutiṁ yānti māmikām | kalpakṣhaye punastāni kalpādau visrujāmyaham || Bha.Gī.9.7 ||</p>
<p>[Prakrutiṁ] Jiye nāṅva gā prakrutī | je dwividha sāṅgītalī tuĵapratī | ekī aṣhṭadhā bhedavyaktī | dujī jīvarūpā || Jñāne.9.98 || Hā prakrutīvikho āghavā | tuvā māgā parisilāse Pāṅḍavā | [7 adhyāye bhūmiriti 4|5 shlokayorvyākhyātaṁ] mhaṇoni aso kāi sāṅgāvā | puḍhatapuḍhatī || Jñāne.9.99 || [Māmikāṁ] Tarī ye mājhiye prakrutī | [kalpakṣhaye] mahākalpāchyā aṅtī | [sarvabhūtāni Kaunteya] sarva bhūte avyaktī | [yānti] aikyāsi yetī || Jñāne.9.100 || Grīṣhmāchyā atirasī | sabīje truṇe jaisī | māgutī bhūmīsī | sulīne hotī || Jñāne.9.101 || Kā vārṣhiye ḍheṅḍhe phiṭe | jevhā Shāradīyechā anughaḍu phuṭe | tevhā ghanajāta āṭe | gaganīṅche gaganī || Jñāne.9.102 || Nā tarī ākāshāche khoṁpe | vāyu nivāṅtachi lope | kā taraṅgākāra hārape | jaḷī jevī || Jñāne.9.103 || Athavā jāginaliye veḷe | swapna manīṅche manī māvaḷe | taise prākruta prakrutī miḷe | kalpakṣhayī || Jñāne.9.104 || [Punastāni kalpādau visrujāmyahaṁ] Maga kalpādī puḍhatī | mīchi srujī aisī vadaṅtī | tarī iyeviṣhayī nirutī | upapattī āika || Jñāne.9.105 ||</p>
<p>Prakrutiṁ swāmavaṣhṭabhya visrujāmi punaḥ(ph) punaḥ | bhūtagramamimaṁ(ṅ) krutsnamavashaṁ prakrutervashāt || Bha.Gī.9.8 ||</p>
<p>[Prakrutiṁ swāmavaṣhṭabhya] Tarī hechi prakrutī kirīṭī | mī swakīyā sahaĵe adhiṣhṭhī | tetha taṅtusamavāya paṭī | jevī viṇāvaṇī dise || Jñāne.9.106 || [Visrujāmi punaḥ(ph) punaḥ] Maga tiye viṇāvaṇīcheni ādhāre | lāhānā chaukaḍiyā paṭatwa bhare | taisī paṅchātmake ākāre | prakrutīchi hoya || Jñāne.9.107 || Jaise virajaṇiyācheni saṅge | dūdhachi āṭeĵo lāge | taisī prakrutī āṅgā reige | sruṣhṭīpaṇāchiyā || Jñāne.9.108 || Bīja jaḷāchī javaḷīka lāhe | aṇi techi shākhopashākhī hoye | taise maĵa karaṇe āhe | bhūtāṅche he || Jñāne.9.109 || Agā nagara he rāye kele | yā mhaṇaṇyā sāchapaṇa kīra āle | parī nirute pāhātā kāya siṇale | rāyāche hāta || Jñāne.9.110 || Āṇi mī prakrutī adhiṣhṭhī te kaise | jaisā swapnī ĵo ase | maga tochi praveshe | jāgrutāvasthe || Jñāne.9.111 || Tarī swapnauni jāgrutī yetā | kāya pāya dukhatī Paṅḍusutā | kī swapnāmājī asatā | pravāsa hoya || Jñāne.9.112 || Yā āghaviyāĉhā abhiprāvo kāyī | je he bhūtasruṣhṭīche kāhī | maĵa ekahī karaṇe nāhī | aisāchi artha || Jñāne.9.113 || [Prakrutervashāt] Jaisī rāye adhiṣhṭhilī prajā | vyāpāre āpulāliyā kājā | taisā prakrutī saṅga mājhā | yera karaṇe te iyeche || Jñāne.9.114 || Pāhe pā pūrṇa chaṅdrāchiye bheṭī | samudrī apāra bharate dāṭī | tetha chaṅdrāsi kāya kirīṭī | upakhā paḍe || Jñāne.9.115 || Jaḍa parī javaḷikā | loha chaḷe tarī chaḷo kā | tarī kavaṇa shīṇa bhrāmakā | sannidhānāchā || Jñāne.9.116 || Kiṁbahunā yāparī | mī nijaprakrutī aṅgikārī | āṇi bhūtasruṣhṭī ekasarī | prasavoṅchi lāge || Jñāne.9.117 || [Bhūtagramamimaṁ(ṅ) krutsnaṁ] Ĵo hā bhūtagrama āghavā | [avashaṁ] ase prakrutīadhīna Pāṅḍavā | jaisī bījāchiyā velapālavā | samartha bhūmī || Jñāne.9.118 || Nā tarī bāḷādikā vayasā | gosāvī dehasaṅga jaisā | athavā ghanāvaḷī ākāshā | vārṣhiye jevī || Jñāne.9.119 || Kā swapnāsi kāraṇa nidrā | taisī prakrutī he nareṅdrā | yā asheṣhāhi bhūtasamudrā | gosāviṇī gā || Jñāne.9.120 || Sthāvarā āṇi jaṅgamā | sthūḷā athavā sūkṣhmā | he aso bhūtagramā | prakrutīchi mūḷa || Jñāne.9.121 || Mhaṇoni bhūte hana srujāvī | kā srujilī pratipāḷāvī | iye karaṇī na yetī āghavī | āmuchiyā āṅgā || Jñāne.9.122 || Jaḷī chaṅdrikechiyā pasaratī velī | te vāḍhī chaṅdre nāhī kelī | tevī māte pāvoni ṭhelī | dūrī karme || Jñāne.9.123 ||</p>
<p>Na cha māṁ(n) tāni karmāṇi nibadhnanti Dhanañjaya | udāsīnavadāsīnamasaktaṁ(n) teṣhu karmasu || Bha.Gī.9.9 ||</p>
<p>[Na cha māṁ(n) tāni karmāṇi] Āṇi suṭaliyā siṅdhujaḷāchā loṭa | na shake dharū saiṅdhavāchā ghāṭa | tevī sakaḷa karmā mīcha shevaṭa | [nibadhnanti Dhanañjaya] tī kāya bāṅdhatī māte || Jñāne.9.124 || Dhūmarajāṅchī piṅĵarī | vājatiyā vāyūte ĵarī hokārī | kā sūryabiṁbāmāĵhārī | āṅdhāre shire || Jñāne.9.125 || He aso parvatāchiye hrudayīṅche | jevī parjanyadhārāstava na khoṅche | tevī karmajāta prakrutīche | na lage maĵa || Jñāne.9.126 || [Udāsīnavadāsīnaṁ] Yerhavī iye prakrutivikārī | eka mīchi ase avadhārī | parī udāsīnāchiyā parī | karī nā karavī || Jñāne.9.127 || Jaisā dīpa ṭhevilā parivarī | kavaṇāte niyamī nā nivārī | āṇi kavaṇa kavaṇiye vyāpārī | rāhāṭe teṅhī neṇe || Jñāne.9.128 || [Asaktaṁ(n) teṣhu karmasu] To jaisā kā sākṣhibhūtu | gruhavyāpārapravruttihetu | taisā bhūtakarmī anāsaktu | mī bhūtī ase || Jñāne.9.129 || Hā ekachi abhiprāvo puḍhatapuḍhatī | kāya sāṅgo bahutā upapattī | yetha ekaheḷā Subhadrāpatī | yetule ĵāṇa pā || Jñāne.9.130 ||</p>
<p>Mayādhyakṣheṇa prakrutiḥ(s) sūyate sacharācharam | hetunānena Kaunteya jagadwiparivartate || Bha.Gī.9.10 ||</p>
<p>[Hetunā] Je lokacheṣhṭā samastā | jaisā nimittamātra kā savitā | taisā jagatprabhavī [Kaunteya] Paṅḍusutā | hetu mī ĵāṇe || Jñāne.9.131 || [Mayādhyakṣheṇeti] Kā je miyā adhiṣhṭhiliyā prakrutī | hotī charācharāchiyā saṁbhūtī | mhaṇoni mī hetu he upapattī | ghaḍe yayā || Jñāne.9.132 || [Anena] Ātā yeṇe ujiyeḍe nirute | nyāhāḷī pā aishwaryayogāte | [jagadwiparivartate] je mājhyā ṭhāyī bhūte | parī bhūtī mī nase || Jñāne.9.133 || Athavā bhūte nā mājhyā ṭhāyī | āṇi bhūtāṁmājī mī nāhī | yā khuṇā tū kaṁhī | chuko nako || Jñāne.9.134 || [Ayaṁ bhāvaḥ] He sarvaswa āmuche gūḍha | parī dākhavile tuĵa ughaḍa | ātā iṅdriyā deūni kavāḍa | hrudayī bhogī || Jñāne.9.135 || Hā daṅsha jaṅva na ye hātā | tava māĵhe sāchokārapaṇa Pārthā | na sāṅpaḍe gā sarvathā | jevī tuṣhī kaṇa || Jñāne.9.136 || Yerhavī anumānācheni paise | āvaḍe kīra kaḷale aise | parī mrugajaḷācheni volāṁshe | kāya bhūmī time || Jñāne.9.137 || Je jāḷa jaḷī pāṅgile | tetha chaṅdrabiṅba dise ātuḍale | parī thaḍiye kāḍhūni jhāḍile | tevhā biṅba ke sāṅge || Jñāne.9.138 || Taise bolavarī vāchābaḷe | vāyāṅchi jhakavijatī pratītīche ḍoḷe | maga sāchokāre bodhāveḷe | āthi nā hoije || Jñāne.9.139 ||</p>
<p>Avajānanti māṁ mūḍhā mānuṣhīṁ(n) tanumāshritam | paraṁ bhāvamajānanto mama bhūtamaheshwaram || Bha.Gī.9.11 ||</p>
<p>[Avajānanti] Kiṁbahunā bhavā bihāyā | āṇi sāche ĉhāḍa āthi ĵarī miyā | tarī tū gā upapattī iyā | jatana kīje || Jñāne.9.140 || Yerhavī diṭhī vedhalī kavaḷe | tai chāṅdiṇiyāte mhaṇe pivaḷe | tevī mājhyā swarūpī nirmaḷe | dekhitī doṣha || Jñāne.9.141 || [Mānuṣhīṁ(n) tanumāshritaṁ] Nā tarī jvare viṭāḷale mukha | te dudhāte mhaṇe kaḍū vikha | tevī amānuṣhā mānuṣha | mānitī māte || Jñāne.9.142 || [Māṁ] Mhaṇaūni puḍhatapuḍhatī dhanaṅjayā | ĵhaṇe visaṁbasī yā abhiprāyā | je yiyā sthūladruṣhṭī vāyā | jāijela gā || Jñāne.9.143 || [Mūḍhāḥ(hā)] Pai sthūladruṣhṭī dekhatī māte | techi na dekhaṇe ĵāṇa nirute | jaise swapnīṅcheni amrute | amara nohije || Jñāne.9.144 || Erhavī sthūḷadruṣhṭī mūḍha | māte ĵāṇatī kīra druḍha | parī te ĵāṇaṇeṅchi ĵāṇaṇeyā āḍa | rigoni ṭhāke || Jñāne.9.145 || [Paraṁ bhāvamajānantaḥ] Jaisā nakṣhatrāchiyā ābhāsā- | sāṭhī ghāta jālā tayā haṁsā | māji ratnabuddhīchiyā āshā | rigoniyā || Jñāne.9.146 || Sāṅge Gaṅgā yā buddhī mrugajaḷa | ṭhākoni āliyāche kavaṇa phaḷa | kāya surataru mhaṇoni bābuḷa | sevilī karī || Jñāne.9.147 || Hā niḷayāĉhāchi dusarā | yā buddhī hāta ghātalā vikhārā | kā ratne mhaṇoni gārā | veṅchī jevī || Jñāne.9.148 || Athavā nidhāna he pragaṭale | mhaṇoni khadirāṅgāra khoḷe bharile | kā sāṅulī neṇatā ghātale | kuhā siṅhe || Jñāne.9.149 || Tevī mī mhaṇoni prapaṅchī | jihī buḍī didhalī krutanishchayāchī | tihī chaṅdrāsāṭhī jevī jaḷīṅchī | prabhā dharilī || Jñāne.9.150 || Taisā krutanishchaya vāyā gelā | jaisā koṇhī eka kāṅjī pyālā | maga pariṇāma pāho lāgalā | amrutāchā || Jñāne.9.151 || Taise sthūḷākārī nāshivaṅte | bharaṁvasā bāṅdhoni chitte | pāhatī maĵa avināshāte | tarī kaiṅchā dise || Jñāne.9.152 || Agā kāi pashchimasamudrāchiyā taṭā | nighijeta āhe pūrviliyā vāṭā | kā koṅḍā kāṅḍitā subhaṭā | kaṇa ĵoḍe || Jñāne.9.153 || Taise vikārale he sthūḷa | jāṇitaleyā mī ĵāṇavatase kevaḷa | kāi pheṇa pitā jaḷa | sevile hoya || Jñāne.9.154 || [Mama] Mhaṇoni mohileni manodharme | hechi mī mānūni saṁbhrame | maga yethīṅchī jiye janmakarme | tiye majachi mhaṇatī || Jñāne.9.155 || [Bhūtamaheshwaraṁ] Yetuleni anāmā nāma | maĵa akriyāsi karma | videhāsi dehadharma | āropitī || Jñāne.9.156 || Maja ākārashūnyā ākāra | nirupādhikā upachāra | maĵa vidhivarjitā vyavahāra | āchārādika || Jñāne.9.157 || Maja varṇahīnā varṇa | guṇātītāsi guṇa | maĵa acharaṇā charaṇa | apāṇiyā pāṇī || Jñāne.9.158 || Maja ameyā māna | sarvagatāsī sthāna | jaise sejemājī vana | nidelā dekhe || Jñāne.9.159 || Taise ashravaṇā shrotra | maĵa achakṣhūsī netra | agotrā gotra | arūpā rūpa || Jñāne.9.160 || Maja avyaktāsi vyaktī | anārtāsī ārtī | swayaṅtruptā truptī | bhāvitī gā || Jñāne.9.161 || Maja anāvaraṇā prāvaraṇa | bhūṣhaṇātītāsi bhūṣhaṇa | maĵa sakaḷakaraṇā kāraṇa | dekhatī te || Jñāne.9.162 || Maja sahajāte karitī | swayaṁbhāte pratiṣhṭhitī | niraṅtarāte āvhānitī | visarjitī gā || Jñāne.9.163 || Mī sarvadā swataḥsiddha | to kī bāḷa taruṇa vruddha | maĵa ekarūpā saṁbaṅdha | ĵāṇatī aise || Jñāne.9.164 || Maja adwaitāsi duje | maĵa akartayāsi kāje | mī abhoktā kī bhuṅje | aise mhaṇatī || Jñāne.9.165 || Maja akuḷāche kuḷa vānitī | maĵa nityāche nidhane shiṇatī | maĵa sarvāṅtarāte kalpitī | ari mitra gā || Jñāne.9.166 || Mī swānaṅdābhirāma | tayā maĵa aneka sukhāṅchā kāma | āghavāchi mī ase sama | kī mhaṇatī ekadeshī || Jñāne.9.167 || Mī ātmā eka charācharī | mhaṇatī ekāchā kaiṅpakṣha karī | āṇi koponi ekāte mārī | hechi rūḍhavitī || Jñāne.9.168 || Kiṁbahunā aise samasta | je he mānuṣhadharma prākruta | tayāchi nāṁva mī aise viparīta | jñāna tayāṅche || Jñāne.9.169 || Ĵava ākāra eka puḍhā dekhatī | tava hā deva yeṇe bhāve bhajatī | maga tochi vighaḍaliyā ṭākitī | nāhī mhaṇoni || Jñāne.9.170 || Māte yeṇe yeṇe prakāre | ĵāṇatī manuṣhya aiseni ākāre | mhaṇaūni jñānachi te āṅdhāre | jñānāsi karī || Jñāne.9.171 ||</p>
<p>Moghāshā moghakarmāṇo moghajñānā vichetasaḥ | rākṣhasīmāsurīṁ(ñ) chaiva prakrutiṁ mohinīṁ shritāḥ(hā) || Bha.Gī.9.12 ||</p>
<p>[Moghāshāḥ(hā)] Yālāgī janmale te mogha | jaise vārṣhiyevīṇa megha | kā mrugajaḷāche taraṅga | durūnīchi pāhāve || Jñāne.9.172 || Athavā kolherīche asivāra | nā tarī voḍaṁbarīche aḷaṅkāra | kī gaṅdharvanagarīche āvāra | ābhāsatī kā || Jñāne.9.173 || Sābarī vāḍhinnalyā saraḷā | varī phaḷa nāhī āṅta pokaḷā | kā stana ĵāle gaḷā | sheḷiye jaise || Jñāne.9.174 || Taise mūrkhāṅche tayā jiyāle | [moghakarmāṇaḥ] āṇi dhig karma tayāṅche nipajale | jaise sāṁvarī phaḷa āle | ghepe nā dīje || Jñāne.9.175 || [Moghajñānāḥ(hā)] Maga je kāhī te paḍhinnale | te markaṭe nāreḷa toḍile | kā āṅdhaḷyāhātī paḍile | motī jaise || Jñāne.9.176 || Kiṅbahunā tayāṅchī shāstre | jaisī kumārīhātī didhalī shastre | kā ashauchyā maṅtre | bīje kathilī || Jñāne.9.177 || [Vichetasaḥ] Taise jñānajāta tayā | āṇi je kāhī ācharale gā dhanaṅjayā | te āghaveṅchi gele vāyā | je chittahīna || Jñāne.9.178 || [Rākṣhasīmāsurīṁ(ñ) chaiva] Pai tamoguṇāchī rākṣhasī | je subuddhīte grasī | vivekāchā ṭhāvachi pusī | nishācharī je || Jñāne.9.179 || [Prakrutiṁ mohinīṁ shritāḥ(hā)] Tiye prakrutī varapaḍe ĵāle | mhaṇaūni chiṅtecheni kapāṭe gele | varī tāmasīyeche paḍile | mukhāmājī || Jñāne.9.180 || Jetha āshechiye lāḷe | āṅta hiṅsā jībha loḷe | tevīṅchi asaṅtoṣhāche chākaḷe | akhaṅḍa chaghaḷī || Jñāne.9.181 || Je anarthāche kānaverī | āvāḷuve chāṭīta nighe bāherī | je pramādaparvatīṅchī darī | sadāchi mātalī || Jñāne.9.182 || Jetha dweṣhāchiyā dāḍhā | khasakhasā jñānāchā karitī ragaḍā | je twagasthi gavasaṇī mūḍhā | sthūḷabuddhī || Jñāne.9.183 || Aise āsuriye prakrutīche toṅḍī | je ĵāle gā bhūtoṅḍī | te buḍoni gele kuṅḍī | vyāmohāchyā || Jñāne.9.184 || Eva tamāchiye paḍile garte | na pavijatīchi vichārācheni hāte | he aso te geele jethe | te shuddhīchi nāhī || Jñāne.9.185 || Mhaṇoni asota iye vāyāṇī | kāyasī mūrkhāchī bolaṇī | vāyā vāḍhavitā vāṇī | shiṇela hana || Jñāne.9.186 || Aise bolile deve | tetha jī jī mhaṇitale Pāṅḍave | āike jetha vāchā visave | te sādhukathā || Jñāne.9.187 ||</p>
<p>Mahātmānastu māṁ Pārth daivīṁ prakrutimāshritāḥ(hā) | bhajantyananyamanaso jñātwā bhūtādimavyayam || Bha.Gī.9.13 ||</p>
<p>[Mahātmānastu māṁ Pārtha] Tarī jayāche chokhaṭe mānasī | mī hoūni ase kṣhetrasaṅnyāsī | jayā nijelyāte upāsī | vairāgya gā || Jñāne.9.188 || [Daivīṁ prakrutimāshritāḥ(hā)] Jayāchiyā āsthechiyā sadbhāvā | āṅta dharma karī rāṇivā | jayāche mana olāvā | vivekāsī || Jñāne.9.189 || Je jñānagaṅge nāhāle | pūrṇatā jeūni dhāle | je shāṅtīsi ĵhāle | pallava nave || Jñāne.9.190 || Je pariṇāmā nighāle koṁbha | je dhairyamaṅḍapāche staṁbha | je ānaṅdasamudrī kuṁbha | chubukaḷoni bharile || Jñāne.9.191 || [Bhajanti] Jayā bhaktīchī yetulī prāptī | je kaivalyāte parate sara mhaṇatī | jayāṅchiye līlemāji nītī | jiyālī dise || Jñāne.9.192 || [Ananyamanasaḥ] Je āghavāṅchi karaṇī | leile shāṅtīchī leṇī | jayāṅche chitta gavasaṇī | vyāpakā maĵa || Jñāne.9.193 || [Jñātwā bhūtādimavyayaṁ] Aise je mahānubhāva | daiviye prakrutīche daiva | je ĵāṇoniyā sarva | swarūpa māĵhe || Jñāne.9.194 || Maga vāḍhateni preme | māte bhajatī je mahātme | parī dujepaṇa manodharme | shivatale nāhī || Jñāne.9.195 || Aise mīcha hoūni Pāṅḍavā | karitī mājhī sevā | parī navalāva to sāṅgāvā | ase āika || Jñāne.9.196 ||</p>
<p>Satataṁ(ṅ) kīrtayanto māṁ yatantashcha druḍhavratāḥ(hā) | namasyantashcha māṁ bhaktyā nityayuktā upāsate || Bha.Gī.9.14 ||</p>
<p>[Satataṁ(ṅ) kīrtayantaḥ] Tarī kīrtanācheni naṭanāche | nāshile vyavasāya prāyashchittāṅche | je nāmachi nāhī pāpāche | aise kele || Jñāne.9.197 || Yamadamā avakaḷā āṇilī | tīrthe ṭhāyāvarūni uṭhavilī | yamalokīchī khuṅṭilī | rāhāṭī āghavī || Jñāne.9.198 || Yama mhaṇe kāya yamāve | dama mhaṇe kavaṇāte damāve | tīrthe mhaṇatī kāya khāve | doṣha auṣhadhāsi nāhī || Jñāne.9.199 || Aise māĵheni nāmaghoṣhe | nāhīṅchi karitī vishwāchī duḥkhe | avaghe jagachi mahāsukhe | dumadumita bharale || Jñāne.9.200 || Te pāhāṅṭevīṇa pāhāvita | amruteṅvīṇa jīvavita | yogeṅvīṇa dāvita | kaivalya ḍoḷā || Jñāne.9.201 || Parī rāyā raṅkā pāḍa dharū | neṇatī sāneyā thorā kaḍasaṇī karū | ekasare ānaṅdāche āvārū | hota jagā || Jñāne.9.202 || Kaṁhī ekādeni Vaikuṅṭhā jāve | te tihī Vaikuṅṭhachi kele āghave | aise nāmaghoṣhagaurave | dhavaḷale vishwa || Jñāne.9.203 || Teje sūrya taise sojjvaḷa | parī tohī astave he kiḍāḷa | chaṅdra saṁpūrṇa ekāde veḷa | he sadā purate || Jñāne.9.204 || Megha udāra parī vosare | mhaṇaūni upamesi na pure | he niḥshaṅkapaṇe sapākhare | paṅchānana || Jñāne.9.205 || Jayāṅche vāchepuḍhā bhoje | akhaṅḍa nāma nāchata ase māĵhe | je janmasahasrī voḷagije | eka veḷa yāvayā || Jñāne.9.206 || To mī Vaikuṅṭhī nase | veḷa eka Bhānubiṅbīṅhī na dise | varī yogiyāṅchīṁhī mānase | umaraḍoni ĵāya || Jñāne.9.207 || Parī tayāṁpāsī Pāṅḍavā | mī hārapalā giṁvasāvā | jetha nāmaghoṣha baravā | karitī mājhā || Jñāne.9.208 || Kaise mājhyā guṇī dhāle | deshakāḷāte visarale | kīrtanasukhe sukhāvale | āpaṇapāṅchi || Jñāne.9.209 || Kriṣhṇa viṣhṇu hari goviṅda | yā nāmāṅche nikhila prabaṅdha | mājī ātmacharchā vishada | udaṅḍa gātī || Jñāne.9.210 || [Māṁ] He bahu aso yāparī | kīrtita māte avadhārī | eka vicharatī charācharī | pāṅḍukumarā || Jñāne.9.211 || [Yatantashcha] Maga āṇika te Arjunā | sāviyā bahuvā jatanā | paṅchaprāṇa manā | pāḍhāu gheunī || Jñāne.9.212 || Bāherī yamaniyamāṅchī kāṅṭī lāvilī | āṅta vajrāsanāchī pauḷī pannāsilī | varī prāṇāyāmāchī māṅḍilī | vāhātī yaṅtre || Jñāne.9.213 || Tetha ulhāṭashaktīcheni ujivaḍe | manapavanācheni suravāḍe | satarāviyeche pāṇiyāḍe | baḷāvile || Jñāne.9.214 || Tevhā pratyāhāre khyātī kelī | vikārāṅchī saṁpalī bohalī | iṅdriye bāṅdhoni āṇilī | hrudayāāṅta || Jñāne.9.215 || [Druḍhavratāḥ(hā)] Tava dhāraṇāvārū dāṭile | mahābhūtāṅte ekavaṭile | maga chaturaṅga sainya nivaṭile | saṅkalpāche || Jñāne.9.216 || Tayāvarī jaita re jaita | mhaṇoni dhyānāche nishāṇa vājata | dise tanmayāche jhaḷakata | ekachhatra || Jñāne.9.217 || Pāṭhī samādhishriyechā ashekhā | ātmānubhava-rājyasukhā | paṭṭābhiṣheka dekhā | samarase jāhālā || Jñāne.9.218 || Aise he gahana | Arjunā māĵhe bhajana | ātā aike sāṅgena | je karitī eka || Jñāne.9.219 || [Bhaktyā] Tarī donhī pālavaverī | jaisā eka taṅtū aṁbarī | taisā mīvāṅchūni charācharī | ĵāṇatī nā || Jñāne.9.220 || Ādī Brahmā karūnī | shevaṭī mashaka dharūnī | mājī samasta he jāṇonī | swarūpa māĵhe || Jñāne.9.221 || [Namasyantashcha māṁ] Maga vāḍa dhākuṭe na mhaṇatī | sajīva nirjīva neṇatī | dekhiliye vastu ujū luṅṭitī | mīchi mhaṇoni || Jñāne.9.222 || Āpale uttamatwa nāṭhave | puḍhīla yogyāyogya neṇave | ekasare vyaktimātrācheni nāve | namūṅchi āvaḍe || Jñāne.9.223 || Jaise uṅchīhūni udaka paḍile | te talavaṭavarī yeū lāgale | taise namije bhūtajāta dekhile | aisā swabhāvachi tayāṅchā || Jñāne.9.224 || Kā phaḷatiyā tarūchī shākhā | sahaĵe bhūmīsī utare dekhā | taise jīvamātrā ashekhā | khālāvatī te || Jñāne.9.225 || Akhaṅḍa agarvatā hoūni asatī | tayāṅchī vinaya hechi saṁpattī | jayajayamaṅtre arpitī | mājhyā ṭhāyī || Jñāne.9.226 || Namitā mānāpamāna gaḷāle | mhaṇoni avachitā mīchi ĵāhāle | [nityayuktā upāsate] aise niraṅtara misaḷale | upāsitī || Jñāne.9.227 || Arjunā he guruvī bhaktī | sāṅgītalī tuĵapratī | ātā jñānayajñe yajitī | te bhakta āike || Jñāne.9.228 || Parī bhajana karitī hātavaṭī | tū ĵāṇata āhāsi kirīṭī | je māgā iyā goṣhṭī | keliyā āmhī || Jñāne.9.229 || Tava āthi jī Arjun mhaṇe | he daivikiyāprasādāche karaṇe | tarī kāya amrutāche ārogaṇe | pure mhaṇavela || Jñāne.9.230 || Yā bolā Shreeanaṅte | lāgaṭā dekhile tayāte | kī sukhāvaleni chitte | ḍolata ase || Jñāne.9.231 || Mhaṇe bhale kele Pārthā | yerhavī hā anavasara sarvathā | parī bolavītase āsthā | tujhī māte || Jñāne.9.232 || Tava Arjun mhaṇe he kāyī | chakoreṅvīṇa chāṅdiṇeṅchi nāhī | jagachi nivavije hā tayāchyā ṭhāyī | swabhāvo kī jī || Jñāne.9.233 || Yere chakore tiye āpuliye chāḍe | chāṅchū karitī chaṅdrākaḍe | tevī āmhī vinavū te thokaḍe | devo krupāsiṅdhū || Jñāne.9.234 || Jī megha āpuliye prauḍhī | jagāchī ārtī davaḍī | vāṅchūni chātakāchī tāhāna kevaḍhī | to varṣhāva pāhunī || Jñāne.9.235 || Parī chuḷā ekāchiyā chāḍe | jevī gaṅgetechi ṭhākaṇe paḍe | tevī ārta bahu kā thoḍe | tarī sāṅgāve deve || Jñāne.9.236 || Tethe deve mhaṇitale rāhe | ĵo saṅtoṣha āmhā jāhālā āhe | tayāvarī stutī sāhe | aise urale nāhī || Jñāne.9.237 || Pai parisatu āhāsi nikiyāparī | techi vaktrutwā varhāḍī karī | aise puraskāroni Shreeharī | ādarile bolo || Jñāne.9.238 ||</p>
<p>Jñānayajñena chāpyanye yajanto māmupāsate | ekatwena pruthaktwena bahudhā vishwatomukham || Bha.Gī.9.15 ||</p>
<p>[Jñānayajñena chāpyanye yajantaḥ] Tarī jñānayajña to evaṁrūpa | jetha ādi saṅkalpa hā yūpa | mahābhūte maṅḍapa | bheda to pashū || Jñāne.9.239 || Maga pāṅchāṅche je visheṣha guṇa | athavā iṅdriye āṇi prāṇa | hechi yajñopachārabharaṇa | ajñāna ghruta || Jñāne.9.240 || Tetha manabuddhīchiyā kuṅḍā- | āṅta jñānāgni dhaḍaphuḍā | sāmya techi suhāḍā | vedikā ĵāṇe || Jñāne.9.241 || Savivekamatipāṭava | techi maṅtra vidyāgaurava | shāṅti sruksruva | jīva yajvā || Jñāne.9.242 || To pratītīcheni pātre | vivekamahāmaṅtre | jñānāgnihotre | bheda nāshī || Jñāne.9.243 || Tetha ajñāna saroni jāye | āṇi yajitā yajana he ṭhāye | ātmasamarasī nhāye | avabhruthī jevhā || Jñāne.9.244 || [Ekatwena] Tevhā bhūte viṣhaya karaṇe | he vegaḷāle kāhī na mhaṇe | āghave ekachi aise ĵāṇe | ātmabuddhi || Jñāne.9.245 || Jaisā cheilā to Arjunā | mhaṇe swapnīṅchī he vichitra senā | mīchi jāhālo hoto nā | nidrāvashe || Jñāne.9.246 || Ātā senā te senā navhe | he mīcha eka āghave | aise ekatwe mānave | vishwa tayā || Jñāne.9.247 || Maga to jīva he bhāṣha sare | ābrahma paramātmabodhe bhare | aise bhajatī jñānādhware | ekatwe yeṇe || Jñāne.9.248 || [Pruthaktwena] Athavā anādi he aneka | je ānāsārikhe ekā eka | āṇi nāmarūpādika | teṁhī viṣhama || Jñāne.9.249 || Mhaṇoni vishwa bhinna bhinna | parī na bhede tayāche jñāna | jaise avayava tarī āna āna | parī ekechi dehīṅche || Jñāne.9.250 || Kā shākhā sāniyā thorā | parī āhāti ekāchi taruvarā | bahu rashmi parī dinakarā | ekāche jevī || Jñāne.9.251 || Tevī nānāvidhā vyaktī | ānāne nāme ānānī vruttī | aise ĵāṇatī bhedalā bhūtī | abhedā māte || Jñāne.9.252 || Yeṇe vegaḷālepaṇe Pāṅḍavā | karitī jñānayajña baravā | je na bhedatī jāṇivā | ĵāṇate mhaṇaunī || Jñāne.9.253 || [Bahudhā] Nā tarī jedhavā jiye ṭhāyī | dekhatī kā je je kāhī | te mīvāṅchūni nāhī | aisāchi bodha || Jñāne.9.254 || Pāhe pā buḍabuḍā jeutā jāye | teute jaḷa tayā eka āhe | maga vire athavā rāhe | tarhī jaḷāchimājī || Jñāne.9.255 || Kā pavane paramāṇu uĉhalale | te pruthvīpaṇāvegaḷe nāhī gele | āṇi māghaute ĵarī paḍale | tarī pruthvīchivarute || Jñāne.9.256 || Taise bhalatetha bhalateṇe bhāve | bhalateṁhī ho athavā nohāve | parī te mī aise āghave | hoūni ṭhele || Jñāne.9.257 || Agā he jevhaḍī mājhī vyāptī | tevhaḍīchi tayāṅchī pratītī | taise bahudhākārī vartatī | mīchi hoūnī || Jñāne.9.258 || [Vishwatomukhaṁ] He Bhānubiṁba āvaḍe tayā | saṅmukha jaise dhanaṅjayā | taise te vishwā iyā | samora sadā || Jñāne.9.259 || Agā tayāṅchiyā jñānā | pāṭhī poṭa nāhī Arjunā | vāyu jaisā gaganā | sarvāṅgī ase || Jñāne.9.260 || [Māmupāsate] Taisā mī jetulā āghavā | techi tuka tayāṅchiyā sadbhāvā | tarī na karitā Pāṅḍavā | bhajana ĵāhāle || Jñāne.9.261 || Yerhavī tarī sakaḷa mīchi āhe | tarī kavaṇī ke upāsilā nohe | etha eke ĵāṇaṇevīṇa ṭhāye | aprāptīsī || Jñāne.9.262 || Parī te aso yeṇe uchite | jñānayajñe yajitasāṅte | upāsitī māte | te sāṅgītale || Jñāne.9.263 || Akhaṅḍa sakaḷa he sakaḷā mukhī | sahaja arpata ase maĵa ekī | kī neṇaṇe yāsāṭhī mūrkhī | na pavijechi māte || Jñāne.9.264 ||</p>
<p>Ahaṁ(ṅ) kraturahaṁ yajñaḥ(s) swadhāhamahamauṣhadham | mantro’hamahamevājyamahamagnirahaṁ hutam || Bha.Gī.9.16 ||</p>
<p>[Ahaṁ(ṅ) kratuḥ(hu)] Tochi jāṇivechā ĵarī udaya hoye | tarī mudala veda mīchi āhe | āṇi to vidhānāte jayā viye | to kratuhī mīchi || Jñāne.9.265 || [Ahaṁ yajñaḥ] Maga tayā karmāpāsūni baravā | ĵo sāṅgopāṅga āghavā | yajña pragaṭe Pāṅḍavā | tohī mī gā || Jñāne.9.266 || [Swadhāhamahamauṣhadhaṁ] Swāhā mī swadhā | somādi auṣhadhī vividhā | [mantro’hamahamevājyaṁ] ājya mī samidhā | maṅtra mī havi || Jñāne.9.267 || [Ahamagnirahaṁ hutaṁ] Hotā mī havana kīje | tetha agni to swarūpa māĵhe | āṇi hutavastu je je | teṁhī mīchi || Jñāne.9.268 ||</p>
<p>Pitāhamasya jagato mātā dhātā pitāmahaḥ | vedyaṁ pavitramoṅgkāra rhuk sāma yajureva cha || Bha.Gī.9.17 ||</p>
<p>[Pitāhamasya jagataḥ] Pai jayāĉheni aṅgasaṅge | iye prakrutīstava aṣhṭāṅge | janma pāvijata ase jage | to pitā mī gā || Jñāne.9.269 || [Mātā] Ardhanārīnaṭeshwarī | ĵo puruṣha tochi nārī | tevī mī charācharī | mātāhī hoya || Jñāne.9.270 || [Dhātā] Āṇi ĵāhāle jaga jetha rāhe | jeṇe jīvita vāḍhata āhe | te mīvāṅchūni nohe | āna nirute || Jñāne.9.271 || [Pitāmahaḥ] Iye prakrutipuruṣhe donhī | upajalī jayāchiyā amanamanī | to pitāmaha tribhuvanī | vishwāchā mī || Jñāne.9.272 || [Vedyaṁ] Āṇi āghaveyā ĵāṇaṇeyāchiyā vāṭā | jayā gāṁvā yetī gā subhaṭā | vedāṅchiyā chohaṭā | vedya je mhaṇije || Jñāne.9.273 || [Pavitraṁ] Jetha nānā matā bujhāvaṇī ālī | ekamekā shāstrāṅchī anoḷakhī phiṭalī | chukalī jñāne jetha miḷo ālī | je pavitra mhaṇije || Jñāne.9.274 || [Oṅgkāraḥ] Pai brahmabījā ĵāhalā aṅkura | ghoṣhadhwanīnādākāra | tayāche gā bhavana ĵo oṁkāra | tohī mī gā || Jñāne.9.275 || Jayā oṁkārāchiye kushī | akṣhare hotī aumakāreṁsī | jiye upaĵata vedeeṁsī | uṭhalī tīnhī || Jñāne.9.276 || [Rhuk sāma yajureva cha] Mhaṇoni rhug yajuḥ sāma | he tīnhī mhaṇe mī ātmārāma | eva mīchi kulakrama | shabdabrahmāchā || Jñāne.9.277 ||</p>
<p>Gatirbhartā prabhuḥ(s) sākṣhī nivāsaḥ(sh) sharaṇaṁ suhrut | prabhavaḥ(ph) pralayaḥ(s) sthānaṁ(n) nidhānaṁ bījamavyayam || Bha.Gī.9.18 ||</p>
<p>[Gatiḥ(hi)] He charāchara āghave | jiye prakrutīāṅta sāṅṭhave | te shiṇalī jetha visaṁve | te parama gatī mī || Jñāne.9.278 || [Bhartā] Āṇi jayāĉheni prakrutī jiye | jeṇe adhiṣhṭhilī vishwa viye | ĵo yeūni prakrutī iye | guṇāte bhogī || Jñāne.9.279 || To vishwashriyechā bhartā | mīchi gā etha Paṅḍusutā | [prabhuḥ(hu)] mī gosāvī samastā | trailokyāĉhā || Jñāne.9.280 || Ākāshe sarvatra vasāve | vāyūne nāvabharī uge nasāve | pāvake dāhāve | varṣhāve jaḷe || Jñāne.9.281 || Parvatī baisakā na saṅḍāvī | samudrī rekhā nolāṅḍāvī | pruthvīyā bhūte vāhāvī | he ājñā mājhī || Jñāne.9.282 || Myā bolavilyā veda bole | myā chālavilyā sūrya chāle | myā hālavilyā prāṇa hāle | ĵo jagāte chāḷitā || Jñāne.9.283 || Miyāṅchi niyamilāsāṅtā | kāla grasītase bhūtā | iye mhaṇiyāgate pāṅḍusutā | sakaḷe jayāchī || Jñāne.9.284 || Ĵo aisā samartha | to mī jagāchā nātha | [sākṣhī] āṇi gaganāaisā sākṣhibhūta | tohī mīchi || Jñāne.9.285 || [Nivāsaḥ] Iṅhī nāmarūpī āghavā | ĵo bharalā ase Pāṅḍavā | āṇi nāmarūpāṅchāhī volhāvā | āpaṇachi ĵo || Jñāne.9.286 || Jaise jalāche kalloḷa | āṇi kalloḷī āthī jaḷa | aiseni vasavītase sakaḷa | to nivāsa mī || Jñāne.9.287 || [Sharaṇaṁ] Ĵo maĵa hoya ananyasharaṇa | tyāche nivārī mī janmamaraṇa | yālāgī sharaṇāgatā sharaṇya | mīchi eka || Jñāne.9.288 || [Suhrut] Mīchi eka anekapaṇe | vegaḷāleni prakrutiguṇe | jīva jagācheni prāṇe | vartata ase || Jñāne.9.289 || Jaisā samudra thillara na mhaṇatā | bhalatetha biṁbe savitā | taisā brahmādi sarvā bhūtā | suhruda to mī || Jñāne.9.290 || [Prabhavaḥ(ph) pralayaḥ] Mīchi gā Pāṅḍavā | yā tribhuvanāsi volāvā | sruṣhṭikṣhayaprabhavā | mūḷa te mī || Jñāne.9.291 || [Bījaṁ] Bīja shākhāṅte prasave | maga te rūkhapaṇa bījī samāve | taise saṅkalpe hoya āghave | pāṭhī saṅkalpī miḷe || Jñāne.9.292 || Aise jagāche bīja saṅkalpa | avyakta vāsanārūpa | [sthānaṁ] tayā kalpāṅtī jetha nikṣhepa | hoya te mī || Jñāne.9.293 || [Avyayaṁ] Iye nāmarūpe loṭatī | varṇavyaktī āṭatī | jātīche bheda phiṭatī | jai ākāra nāhī || Jñāne.9.294 || [Nidhānaṁ] Tai saṅkalpavāsanāsaṁskāra | māghaute rachāvayā ākāra | jetha rāhoni asatī amara | te nidhāna mī || Jñāne.9.295 ||</p>
<p>Tapāmyahamahaṁ varṣhaṁ(n) nigruhṇāmyutsrujāmi cha | amrutaṁ(ñ) chaiva mrutyushcha sadasachchāhamArjuna || Bha.Gī.9.19 ||</p>
<p>[Tapāmyahaṁ] Mī sūryācheni veṣhe | tape [nigruhṇāti] tai he shoṣhe | [ahaṁ varṣhaṁ] pāṭhī iṅdra hoūni varṣhe | [utsrujāmi cha] tai puḍhatī bhare || Jñāne.9.296 || [Mrutyushcha] Agni kāṣhṭhe khāye | te kāṣhṭhachi agni hoye | taise marate mārite pāhe | swarūpa māĵhe || Jñāne.9.297 || Yālāgī mrutyūchyā bhāgī je je | te teṁhī pai rūpa māĵhe | [amrutaṁ(ñ) chaiva] āṇi na marate tava sahaĵe | mīchi āhe || Jñāne.9.298 || [SadasachchāhamArjuna] Ātā bahu boloni sāṅgāve | te ekeheḷā ghe pā āghave | tarī satāsatahī ĵāṇāve | mīchi pai gā || Jñāne.9.299 || Mhaṇoni Arjunā mī nase | aisā kavaṇa ṭhāva ase | parī prāṇiyāṅche daiva kaise | je na dekhatī māte || Jñāne.9.300 || Taraṅga pāṇiyeṁviṇa sukatī | rashmi vātivīṇa na dekhatī | taise mīchi te mī nohatī | vismo dekhe || Jñāne.9.301 || He āṅtabāhera miyā koṅdale | jaga nikhila māĵhechi votile | kī kaise karma tayā āḍa āle | je mīchi nāhī mhaṇatī || Jñāne.9.302 || Parī amrutakuhā paḍije | kā āpaṇapayāte kaḍiye kāḍhije | aise arthī kāya kīje | aprāptāsī || Jñāne.9.303 || Grasā ekā annāsāṭhī | aṅdha dhāṅvatāhe kirīṭī | āḍaḷalā chiṅtāmaṇi pāye loṭī | āṅdhaḷepaṇe || Jñāne.9.304 || Taise jñāna jai sāṅḍūni jāye | tai aisī he dashā āhe | mhaṇoni kīje te kele nohe | jñāneṁviṇa || Jñāne.9.305 || Āṅdhaḷeyā garuḍāche pāṅkha āhātī | te kavaṇā upegā jātī | taise satkarmāche upakhe ṭhātī | jñāneṁviṇa || Jñāne.9.306 ||</p>
<p>Traividyā māṁ somapāḥ(ph) pūtapāpā yajñairiṣhṭvā swargatiṁ prārthayante | te puṇyamāsādya sureṁ(n)dralokamashnanti divyāndivi devabhogān || Bha.Gī.9.20 ||</p>
<p>[Traividyāḥ(hā)] Dekha pā gā kirīṭī | āshramadharmāchiyā rāhāṭī | vidhimārgā kasavaṭī | je āpaṇachi hotī || Jñāne.9.307 || Yajana karitā kautuke | tihī vedāṅchā māthā tuke | kriyā phaḷeṁsī ubhī ṭhāke | puḍhā jayā || Jñāne.9.308 || [Somapāḥ(hā)] Aise dīkṣhita je somapa | je āpaṇachi yajñāche swarūpa | [pūtapāpāḥ(hā)] tihī tayā puṇyācheni nāve pāpa | ĵoḍile dekhe || Jñāne.9.309 || [Yajñairiṣhṭvā] Je shrutitrayāte ĵāṇoni | shatavarī yajña karūni | [māṁ] yajiliyā māte chukoni | [swargatiṁ prārthayante] swargā varitī || Jñāne.9.310 || Jaise kalpatarutaḷavaṭī | baisoni jhoḷiye detase gāṅṭhī | maga nidaiva nighe kirīṭī | dainyachi karū || Jñāne.9.311 || Taise shatakratu yajile māte | kī īpsitāti swargasukhāte | ātā puṇya kī he nirute | pāpa nohe || Jñāne.9.312 || Mhaṇoni majavīṇa pāvije swarga | to ajñānāchā puṇyamārga | jñāniye tayāte upasarga- | hāni mhaṇatī || Jñāne.9.313 || Yerhavī tarī narakīche duḥkha | pāvoni swargā nāma kī sukha | vāṅchūni nityānaṅda gā nirdokha | te swarūpa māĵhe || Jñāne.9.314 || Maja yetā pai subhaṭā | yā dwividhā gā avhāṅṭā | swarga naraka yā vāṭā | chorāṅchiyā || Jñāne.9.315 || Swargā puṇyātmake pāpe yeije | pāpātmake pāpe narakā jāije | maga māte jeṇe pāvije | te shuddha puṇya || Jñāne.9.316 || Āṇi majachimājī asatā | jeṇe mī durhāve pāṅḍusutā | te puṇya aise mhaṇatā | jībha na tuṭe kāī || Jñāne.9.317 || [Te] Parī he aso ātā prastuta | aike yāparī te dīkṣhita | yajūni māte yāchita | swargabhoga || Jñāne.9.318 || [Puṇyamāsādya] Maga mī na pavije aise | je pāparūpa puṇya ase | teṇe lādhaleni saurase | swargā yetī || Jñāne.9.319 || [Sureṁ(n)dralokaṁ] Jetha amaratwa he siṅhāsana | airāvatāsārakhe vāhana | rājadhānībhuvana | amarāvatī || Jñāne.9.320 || [Divyāndivi devabhogān] Jetha mahāsiddhīṅchī bhāṅḍāre | amrutāchī koṭhāre | jiye gāṅvī khillāre | kāmadhenūṅchī || Jñāne.9.321 || Jetha voḷage deva pāikā | saiṅgha chiṅtāmaṇīchiyā bhūmikā | vinodavanavāṭikā | suratarūṅchiyā || Jñāne.9.322 || Gaṅdharva gāta gāṇī | jetha raṅbheaishiyā nāchaṇī | urvashī mukhya vilāsinī | aṅtoriyā || Jñāne.9.323 || Madana voḷage shejāre | jetha chaṅdra shiṁpe sāṁbare | pavanāaise mhaṇiyāre | dhāṅvaṇe jetha || Jñāne.9.324 || Pai bruhaspatī mukhya āpaṇa | aise swastīshriyeche brāmhaṇa | bhāṭiveche suragaṇa | bahuvasa jethe || Jñāne.9.325 || Lokapāḷarāṅgeche | rāuta jiye padavīche | uchchaiḥshravā khāṅche | kholaṇiye || Jñāne.9.326 || He aso bahu aise | bhoga iṅdrasukhāsarise | [ashnanti] te bhogijatī ĵava ase | puṇyalesha || Jñāne.9.327 ||</p>
<p>Te taṁ bhuktwā swargalokaṁ vishālaṁ(ṅ) kṣhīṇe puṇye martyalokaṁ vishanti | evaṁ(n) trayīdharmamanuprapannā gatāgataṁ(ṅ) kāmakāmā labhante || Bha.Gī.9.21 ||</p>
<p>[Te tamiti] Maga tayā puṇyāchī pāuṭhī sare | saveṅchi iṅdrapaṇāchī uṭī utare | āṇi yeū lāgatī māghāre | mrutyulokā || Jñāne.9.328 || Jaisā veshyābhogī kavaḍā veṅche | maga dārahī chepū na ye tiyeche | taise lājiravāṇe dīkṣhitāṅche | kāya sāṅgo || Jñāne.9.329 || [Kāmakāmā labhante] Eva thitiyā māte chukale | jihī puṇye swarga kāmile | [gatāgataṁ] tayā amarapaṇa te vāvo ĵāle | aṅtī mrutyuloka || Jñāne.9.330 || Mātechiyā udarakuharī | pachūni viṣhṭhechyā dātharī | ukaḍūni navamāsavarī | janmajanmoni maratī || Jñāne.9.331 || Agā swapnī nidhāna phāve | parī cheiliyā hārape āghave | taise swargasukha ĵāṇāve | vedajñāche || Jñāne.9.332 || [Anuprapannāḥ(hā)] Arjunā vedavida jarhī ĵāhalā | tarī māte neṇatā vāyā gelā | kaṇa sāṅḍūni upaṇilā | koṅḍā jaisā || Jñāne.9.333 || [Evaṁ(n) trayīdharmaṁ] Mhaṇaūni maĵa ekeṁviṇa | he trayīdharma akāraṇa | ātā māte ĵāṇoni kāhī neṇa | tū sukhiyā hosī || Jñāne.9.334 ||</p>
<p>Ananyāshchintayanto māṁ ye janāḥ(ph) paryupāsate | teṣhāṁ(n) nityābhiyuktānāṁ yogakṣhemaṁ vahāmyaham || Bha.Gī.9.22 ||</p>
<p>[Ananyāshchintayanto māṁ] Pai sarvabhāveṁsī ukhite | je vopile maĵa chitte | jaisā garbhagoḷa udyamāte | koṇyāhī neṇe || Jñāne.9.335 || Taisā mīvāṅchūni kāhī | āṇīka gomaṭeṅchi nāhī | majachi nāma pāhī | jiṇeyā ṭhevile || Jñāne.9.336 || Aise ananyagatike chitte | chiṅtitasāte māte | [ye janāḥ(ph) paryupāsate] je upāsitī tayāte | mīchi sevī || Jñāne.9.337 || [Teṣhāṁ(n) nityābhiyuktānāṁ] Te ekavaṭūni jiye kṣhaṇī | anusarale gā mājhiye vāhaṇī | tevhāṅchi tayāṅchi chiṅtavaṇī | majachi paḍalī || Jñāne.9.338 || [Yogakṣhemaṁ vahāmyahaṁ] Maga tihī je je karāve | te majachi paḍile āghave | jaisī ajātapakṣhācheni jīve | pakṣhiṇī jiye || Jñāne.9.339 || Āpulī tahāna bhūka neṇe | tānhayā nike te māulīsachi karaṇe | taise anusarale maĵa prāṇe | tayāṅche sarva mī karī || Jñāne.9.340 || Tayā mājhiyā sāyujyāchī ĉhāḍa | tarī techi puravī koḍa | kā sevā mhaṇatī tarī āḍa | prema suye || Jñāne.9.341 || Aisā manī ĵo ĵo dharitī bhāvo | to puḍhā puḍhā lāge tayā devo | āṇi didhaliyāĉhā nirvāho | tohī mīchi karī || Jñāne.9.342 || Hā yogakṣhema āghavā | tayāṅchā majachi paḍilā Pāṅḍavā | jayāṅchiyā sarva bhāvā | āshraya mī || Jñāne.9.343 ||</p>
<p>Ye’pyanyadevatā bhaktā yajante shraddhayānvitāḥ(hā) | te’pi māmeva Kaunteya yajantyavidhipūrvakam || Bha.Gī.9.23 ||</p>
<p>[Ye’pyanyadevatā bhaktā iti] Ātā āṇikahī saṁpradāye | parī māte neṇatī samavāye | je agniiṅdrasūryasomā ye | mhaṇaūni yajitī || Jñāne.9.344 || [Te’pīti] Teṅhī kīra mātechi hoye | kā je he āghave mīchi āhe | parī te bhajatī uĵarī navhe | viṣhama paḍe || Jñāne.9.345 || Pāhe pā shākhā pallava rukhāche | he kāya navhatī ekāchi bījāche | parī pāṇī gheṇe mūḷāche | te mūḷīṅchi ghāpe || Jñāne.9.346 || Kā dāhāhī iṅdriye āhātī | iye ĵarī ekachi dehīṅchī hotī | āṇi iṁhī sevile viṣhaya jātī | ekāchi ṭhāyā || Jñāne.9.347 || Tarī karoni rasasoya baravī | kānī kevī bharāvī | phule āṇoni turaṁbāvī | ḍoḷā kevī || Jñāne.9.348 || Tetha rasa to mukhechi sevāvā | parimala to ghrāṇeṅchi ghyāvā | taisā mī to yajāvā | mīchi mhaṇoni || Jñāne.9.349 || Yera māte neṇoni bhajana | te vāyāṅchi gā āneṁāna | mhaṇoni karmāche ḍoḷe jñāna | te nirdoṣha hoāve || Jñāne.9.350 ||</p>
<p>Ahaṁ hi sarvayajñānāṁ bhoktā cha prabhureva cha | na tu māmabhijānanti tattwenātashchyavanti te || Bha.Gī.9.24 ||</p>
<p>[Ahaṁ hi sarvayajñānāṁ] Yerhavī pāhe pāṅḍusutā | yā yajñopahārā samastā | [bhoktā cha prabhureva cha] mīvāṅchūni bhoktā | kavaṇa āhe || Jñāne.9.351 || Mī sakaḷā yajñāṅchī ādi | āṇi yajanā yayā mīchi avadhi | [na tu māmabhijānanti] kī māte chukoni durbuddhi | devā bhajale || Jñāne.9.352 || Gaṅgeche udaka gaṅge jaise | arpije devapitaroddeshe | māĵhe maĵa detī taise | parī ānānī bhāvī || Jñāne.9.353 || [Tattwenātashchyavanti te] Mhaṇaūni te Pārthā | māte na pavatīchi sarvathā | maga manī vāhilī je āsthā | tetha āle || Jñāne.9.354 ||</p>
<p>Yānti devavratā devānpitrūnyānti pitruvratāḥ(hā) | bhūtāni yānti bhūtejyā yānti madyājino’pi mām || Bha.Gī.9.25 ||</p>
<p>[Yānti devavratā devān] Mane vāchā karaṇī | jayāṅchiyā bhajanī devāṅchiyā vāhaṇī | te sharīra jātiyekṣhaṇī | devachi ĵāle || Jñāne.9.355 || [Pitrūnyānti pitruvratāḥ(hā)] Athavā pitarāṅchī vrate | vāhātī jayāṅchī chitte | jīvita saraliyā tayāte | pitrutwa varī || Jñāne.9.356 || [Bhūtāni yānti bhūtejyāḥ(hā)] Kā kṣhudradevatādi bhūte | tiyeṅchi jyāṅchī paramadaivate | jihī abhichārikī tayāte | upāsile || Jñāne.9.357 || Tayā dehāchī javanikā phiṭalī | āṇi bhūtatwāchī prāpti jāhālī | eva saṅkalpavashe phaḷalī | karme tayā || Jñāne.9.358 || [Madyājino’pi] Maga mīchi ḍoḷā dekhilā | jihī kānī mīchi aikilā | mīchi manī bhāvilā | vānilā vāchā || Jñāne.9.359 || Sarvāṅgī sarvā ṭhāyī | mīchi namaskārilā jihī | dānapuṇyādike je kāhī | te mājhiyāchi moharā || Jñāne.9.360 || Jihī mātechi adhyayana kele | je āṅtabāherī miyāṅchi dhāle | jayāṅche jīvitwa ĵoḍale | maĵachilāgī || Jñāne.9.361 || Je ahaṅkāra vāhata āṅgī | āmhī harīche bhūṣhāvayālāgī | je lobhiye ekachi jagī | māĵheni lobhe || Jñāne.9.362 || Je māĵheni kāme sakāma | je māĵheni preme saprema | je mājhiyā bhulī sabhrama | neṇatī loka || Jñāne.9.363 || Jayāṅchī ĵāṇatī majachi shāstre | mī ĵoḍe jayāṅcheni maṅtre | aise je cheṣhṭāmātre | bhajale maĵa || Jñāne.9.364 || [Māṁ] Te maraṇāailīchakaḍe | maĵa miḷoni gele phuḍe | maga maraṇī āṇikīkaḍe | jātīla kevī || Jñāne.9.365 || [Yānti] Mhaṇoni madyājī je ĵāhāle | te mājhiyā sāyujyā āle | jihī upachāramiṣhe didhale | āpaṇape maĵa || Jñāne.9.366 || Arjunā māĵhe ṭhāyī | āpaṇapeṁvīṇa saurasa nāhī | mī upachāre kavaṇāhī | nākaḷe gā || Jñāne.9.367 || Etha jāṇīva karī tochi neṇe | āthilepaṇa miravī techi uṇe | āmhī jāhālo aise ĵo mhaṇe | to kāhīṅcha navhe || Jñāne.9.368 || Athavā yajñadānādi kirīṭī | kā tape hana je huṭahuṭī | te truṇā ekāsāṭhī | na sare etha || Jñāne.9.369 || Pāhe pā jāṇivecheni baḷe | koṇhī vedāṁpāsūni ase āgaḷe | kī sheṣhāhūni toṅḍāḷe | bolake āthī || Jñāne.9.370 || Tohī āṅtharuṇā-taḷavaṭī daḍe | yeru neti neti mhaṇoni bahuḍe | etha Sanakādika veḍe- | pise ĵāhāle || Jñāne.9.371 || Karitā tāpasāṅchī kaḍasaṇī | kavaṇa javaḷā ṭhevije shūḷapāṇi | tohī abhimāna sāṅḍūni pāyavaṇī | māthā vāhe || Jñāne.9.372 || Nā tarī āthilepaṇe sarisī | kavaṇī āhe lakṣhmiyeaisī | shriyesārikhiyā dāsī | gharī jiyete || Jñāne.9.373 || Tiyā kheḷatā karitī gharakulī | tayā nāme amarapure ĵarī ṭhevilī | tarī na hotī kāya bāhulī | iṅdrādika tayāṅchī || Jñāne.9.374 || Tiyā nāvaḍoni jevhā moḍatī | tevhā maheṅdrāche raṅka hotī | tiyā jiyā jhāḍākaḍe pāhātī | te kalpavrukṣha || Jñāne.9.375 || Aisiyā jiyechiyā javaḷikā | sāmarthya gharīṅchiyā pāikā | te lakṣhmī mukhyanāyakā | na manechi etha || Jñāne.9.376 || Maga sarvaswe karūni sevā | abhimāna sāṅḍūni Pāṅḍavā | tai pāya dhuvāvayāchiyā daivā | pātra jāhālī || Jñāne.9.377 || Mhaṇoni thorapaṇa parhā sāṅḍije | etha vyutpattī āghavī visarije | jai jagādhākuṭe hoije | tai javaḷīka mājhī || Jñāne.9.378 || Agā sahasrakiraṇāchiye diṭhī- | puḍhā chaṅdrahī lope kirīṭī | tetha khadyota kā huṭahuṭī | āpuleni teje || Jñāne.9.379 || Taise lakṣhmiyeche thorapaṇa na sare | jetha shaṅbhūcheṅhī tapa na pure | tetha yera prākruta heṅdare | kevī jāvo lāhe || Jñāne.9.380 || Yālāgī sharīrasāṅḍovā kīje | sakaḷa guṇāṅche loṇa utarije | saṁpattimada sāṅḍije | kuravaṅḍī karūnī || Jñāne.9.381 ||</p>
<p>Patraṁ puṣhpaṁ phalaṁ(n) toyaṁ yo me bhaktyā prayachchhati | tadahaṁ bhaktyupahrutamashnāmi prayatātmanaḥ || Bha.Gī.9.26 ||</p>
<p>[Bhaktyupahrutaṁ] Maga niḥsīmabhāvaulhāse | maĵa arpāvayācheni mise | [phalaṁ] phaḷa eka āvaḍe taise | bhalatayāche ho || Jñāne.9.382 || [Tadahaṁ] Bhakta mājhiyākaḍe dāvī | āṇi mī donhī hāta voḍavī | [ashnāmi] maga deṅṭha na pheḍitā sevī | ādaresī || Jñāne.9.383 || [Puṣhpaṁ] Pai gā bhaktīcheni nāve | phūla eka maĵa dyāve | te lekhe tarī myā turaṁbāve | parī mukhīṅchi ghālī || Jñāne.9.384 || [Patraṁ] He aso kāyasī phule | pānachi eka āvaḍate ĵāhāle | te sājukahī na ho sukale | bhalataise || Jñāne.9.385 || Parī sarvabhāve bharale dekhe | āṇi bhukelā amrute tokhe | taise patrachi parī teṇe sukhe | ārogū lāge || Jñāne.9.386 || [Toyaṁ] Athavā aiseṁhī eka ghaḍe | je pālāhī parī na ĵoḍe | tarī udakāche tava sāṅkaḍe | navhela kī || Jñāne.9.387 || Te bhalatetha nimole | na ĵoḍitā āhe ĵoḍale | [yo me bhaktyā prayachchhati] techi sarvaswa karūni arpile | jeṇe maĵa || Jñāne.9.388 || Teṇe Vaikuṅṭhāpāsoni vishāḷe | majalāgī kelī rāuḷe | kaustubhāhoni nirmaḷe | leṇī didhalī || Jñāne.9.389 || Dudhāchī sejāre | kṣhīrābdhīaisī manohare | majalāgī apāre | srujilī teṇe || Jñāne.9.390 || Karpūra chaṅdana agaru | aiseyā sugaṅdhāchā mahāMeru | maĵa hātivā lāvilā dinakaru | dīpamāḷe || Jñāne.9.391 || Garuḍāsārikhī vāhane | maĵa suratarūchī udyāne | kāmadhenūṅchī godhane | arpilī teṇe || Jñāne.9.392 || Maja amrutāhūni surase | bonī vogarilī bahuvase | aisā bhaktāṅcheni udakaleshe | paritoṣhe gā || Jñāne.9.393 || [Prayatātmanaḥ] He sāṅgāve kāya kirīṭī | tuvāṅchi dekhile āpuliyā diṭhī | mī sudāmayāchiyā soḍī gāṅṭhī | pavhayāṁsāṭhī || Jñāne.9.394 || Pai bhaktī ekī mī ĵāṇe | tetha sāne thora na mhaṇe | āmhī bhāvāche pāhuṇe | bhalateyā || Jñāne.9.395 || Yera patra puṣhpa phaḷa | he bhajāvayā misa kevaḷa | vāṅchūni āmuchiyālāgī niṣhkaḷa | bhaktitattwa || Jñāne.9.396 || Mhaṇoni Arjunā avadhārī | tū buddhī ekī sopārī karī | tarī sahaĵe āpuliyā manomaṅdirī | na visaṁbe māte || Jñāne.9.397 ||</p>
<p>Yatkaroṣhi yadashnāsi yajjuhoṣhi dadāsi yat | yattapasyasi Kaunteya tatkuruṣhwa madarpaṇam || Bha.Gī.9.27 ||</p>
<p>[Yatkaroṣhi yadashnāsi yajjuhoṣhi dadāsi yat] Je je kāhī vyāpāra karisī | kā bhoga hana bhogisī | athavā yajñī yajisī | nānāvidhī || Jñāne.9.398 || Nā tarī pātravisheṅṣhī dāne | kā sevakā desī jīvane | [yattapasyasi Kaunteya] tapādi hana sādhane | vrate karisī || Jñāne.9.399 || [Tatkuruṣhwa madarpaṇaṁ] Te kriyājāta āghave | jaise nipajela swabhāve | te bhāvanā karoni karāve | mājhiyā moharā || Jñāne.9.400 || Parī sarvathā āpule jīvī | keliyāchī se kāhīṅchi nuravī | aisī dhuvoni karme dyāvī | mājhiyā hātī || Jñāne.9.401 ||</p>
<p>Shubhāshubhaphalairevaṁ mokṣhyase karmabandhanaiḥ(hi) | saṁ(n)nyāsayogayuktātmā vimukto māmupaiṣhyasi || Bha.Gī.9.28 ||</p>
<p>[Shubhāshubheti] Maga agnikuṅḍī bīje ghātalī | tiye aṅkuradashe jevī mukalī | tevī na phaḷatīchi maĵa arpilī | shubhāshubhe || Jñāne.9.402 || Agā karmā jai urāve | tai tihī sukhaduḥkhī phaḷāve | āṇi tayāte bhogāvayā yāve | dehā ekā || Jñāne.9.403 || Te ugāṇile maĵa karma | tevhāṅchi pusile maraṇa janma | janmāsave shrama | varachilahī gele || Jñāne.9.404 || [Saṁ(n)nyāseti] Mhaṇaūni Arjunā yāparī | pāhechā veḷa navhela bhārī | he saṅnyāsayukti sopārī | didhalī tuĵa || Jñāne.9.405 || Yā dehāchiye bāṅdoḍī na paḍije | sukhaduḥkhāṅchiyā sāgarī na buḍije | sukhe sukharūpā ghaḍije | mājhiyāchi āṅgā || Jñāne.9.406 ||</p>
<p>Samo’haṁ sarvabhūteṣhu na me dweṣhyo’sti na priyaḥ | ye bhajanti tu māṁ bhaktyā mayi te teṣhu chāpyaham || Bha.Gī.9.29 ||</p>
<p>[Samo’haṁ sarvabhūteṣhu] To mī pusasī kaisā | tarī ĵo sarvabhūtī sadā sarisā | [na me dweṣhyo’sti na priyaḥ] jetha āpa para aisā | bhāga nāhī || Jñāne.9.407 || [Ye bhajanti tu māṁ bhaktyā] Je aisiyā māte ĵāṇoni | ahaṅkārāchā kuruṭhā moḍoni | je jīve karme karūni | bhajatī māte || Jñāne.9.408 || [Mayi te teṣhu chāpyahaṁ] Te vartata disatī dehī | parī te dehī nā mājhyā ṭhāyī | āṇi mī tayāṅchyā hrudayī | samagra ase || Jñāne.9.409 || Savistara vaṭatwa jaise | bījakaṇikemāji ase | āṇi bījakaṇa vase | vaṭī jevī || Jñāne.9.410 || Tevī āmhā tayā paraspare | bāhera nāmāchīṅchi aṅtare | vāṅchūni āṅtavaṭa vastuvichāre | mī techi te || Jñāne.9.411 || Ātā jāyāṅche jaise leṇe | āṅgāvarī āhāchavāṇe | taise deha dharaṇe | udāsa tayāṅche || Jñāne.9.412 || Parimaḷa nighāliyā pavanāpāṭhī | māge vosa phūla rāhe deṅṭhī | taise āyuṣhyāchiye muṭhī | kevaḷa deha || Jñāne.9.413 || Yera avaṣhṭaṅbha ĵo āghavā | to ārūḍhoni madbhāvā | majachiāṅta Pāṅḍavā | paiṭhā ĵāhalā || Jñāne.9.414 ||</p>
<p>Api chetsudurāchāro bhajate māmananyabhāk | sādhureva sa mantavyaḥ(s) samyagvyavasito hi saḥ || Bha.Gī.9.30 ||</p>
<p>[Bhajate māmananyabhāk] Aise bhajateni premabhāve | jayā sharīrahī pāṭhī na pave | teṇe bhalatayā vhāve | jātīchiyā || Jñāne.9.415 || [Api chetsudurāchāraḥ] Āṇi ācharaṇa pāhātā subhaṭā | to duṣhkrutāchā kīra selavāṅṭā | parī jīvita veṅchile chohaṭā | bhaktīchiyā kī || Jñāne.9.416 || Agā aṅtīchiyā matī | sāchapaṇa puḍhile gatī | mhaṇoni jīvita jeṇe bhaktī | didhale shekhī || Jñāne.9.417 || [Sādhureva sa mantavyaḥ] To ādhī ĵarī durāchārī | tarī sarvottamachi avadhārī | jaisā buḍālā mahāpūrī | na marata nighālā || Jñāne.9.418 || Tayāṅche jīvita ailathaḍīye āle | mhaṇoni buḍālepaṇa vāyā gele | tevī nurechi pāpa kele | shevaṭaliye bhaktī || Jñāne.9.419 || Yālāgī duṣhkrutī jarhī jāhālā | tarī anutāpatīrthī nhālā | nhāūni majaāṅta ālā | sarvabhāve || Jñāne.9.420 || Tarī ātā pavitra tayāche kuḷa | ābhijātya techi nirmaḷa | janmaleyāche phaḷa | tayāsīcha ĵoḍale || Jñāne.9.421 || [Samyagvyavasito hi saḥ] Tochi sakaḷahī paḍhiṅnalā | tape tochi tapiṅnalā | aṣhṭāṅga abhyāsilā | yoga teṇe || Jñāne.9.422 || He aso bahuta Pārthā | to utaralā karme sarvathā | jayāchī akhaṅḍa gā āsthā | maĵachilāgī || Jñāne.9.423 || Avaghiyā manobuddhīchiyā rāhaṭī | bharoni ekaniṣhṭhechī peṭī | jeṇe majamāji kirīṭī | nikṣhepilī || Jñāne.9.424 ||</p>
<p>Kṣhipraṁ bhavati dharmātmā shashwachchhāntiṁ(n) nigachchhati | Kaunteya pratijānīhi na me bhaktaḥ(ph) praṇashyati || Bha.Gī.9.31 ||</p>
<p>[Na me bhaktaḥ(ph) praṇashyati] To ātā avasare majasārikhā hoīla | aisā hana bhāva tuĵa jāīla | hā gā amrutāāṅta rāhīla | tayā maraṇa kaiṅche || Jñāne.9.425 || Pai sūrya ĵo veḷu nudaije | tayā veḷā kī rātri mhaṇije | tevī mājhiye bhaktīviṇa je kīje | te mahāpāpa nohe || Jñāne.9.426 || [Kṣhipraṁ bhavati dharmātmā] Mhaṇoni tayāchiyā chittā | mājhī javaḷika pāṅḍusutā | tevhāṅchi to tattwatā | swarūpa māĵhe || Jñāne.9.427 || Jaisā dīpe dīpa lāvije | tetha ādīla koṇa he noḷakhije | taisā sarvaswe ĵo maĵa bhaje | to mīchi hoūni ṭhāke || Jñāne.9.428 || [Shashwachchhāntiṁ(n) nigachchhati] Maga mājhī nitya shāṅtī | tayā dashā techi kāṅtī | kiṅbahunā jitī | māĵheni jīve || Jñāne.9.429 || [Kaunteya pratijānīhi] Etha Pārthā puḍhatapuḍhatī | techi te sāṅgo kitī | ĵarī miyā ĉhāḍa tarī bhaktī | na visaṅbije gā || Jñāne.9.430 || Agā kuḷāchiyā chokhaṭapaṇā nalagā | ābhijātya jhaṇī shlāghā | vyutpattīchā vāugā | sosa kā vāhāvā || Jñāne.9.431 || Kā rūpavayasā mājā | āthilepaṇe kā gājā | ekabhāva nāhī mājhā | tarī pālhāḷa te || Jñāne.9.432 || Kaṇeṁvīṇa sopaṭe | kaṇase lāgalī ghanadāṭe | kāya karāve gomaṭe | vosa nagara || Jñāne.9.433 || Nā tarī sarovara āṭale | rānī duḥkhiyā duḥkhī bheṭale | kā vāṅjha phulī phulale | jhāḍa jaise || Jñāne.9.434 || Taise sakaḷa te vaibhava | athavā kuḷa jāti gaurava | jaise sharīra āhe sāveva | parī jīvachi nāhī || Jñāne.9.435 || Taise mājhiye bhaktīviṇa | ĵaḷo te jiyālepaṇa | agā pruthvīvarī pāṣhāṇa | nasatī kāī || Jñāne.9.436 || Pai hivarāchī dāṭa sāulī | sajjanī jaisī vāḷilī | taisī puṇye ḍāvalūni gelī | abhaktāṅte || Jñāne.9.437 || Niṅba niṁboḷiyā moḍoni ālā | tarī to kāuḷiyāṁsīchi sukāḷa jāhālā | taisā bhaktihīna vāḍhiṅnalā | doṣhāṅchilāgī || Jñāne.9.438 || Kā ṣhaḍrasa khāparī vāḍhile | vāḍhūni chohaṭā ṭhevile | te suṇiyāṅche upegā āle | jiyāparī || Jñāne.9.439 || Taise bhaktihīnāche jiṇe | ĵo swapnīhī parī sukruta neṇe | teṇe saṁsāraduḥkhāsi bhāṇe | vogarile || Jñāne.9.440 || Mhaṇoni kuḷa uttama nohāve | jātī aṅtyajahī vhāve | varī dehācheni nāve | pashūcheṁhī lābho || Jñāne.9.441 || Pāhe pā sāvaje hātiru dharile | teṇe tayā kākuḷatī māte smarile | kī tayāche pashutwa vāvo ĵāhāle | pāvaliyā māte || Jñāne.9.442 ||</p>
<p>Māṁ hi Pārth vyapāshritya ye’pi syuḥ(ph) pāpayonayaḥ | striyo vaishyāstathā shūdrāste’pi yānti parāṁ(ṅ) gatim || Bha.Gī.9.32 ||</p>
<p>[Ye’pi syuḥ(ph) pāpayonayaḥ] Agā nāṅve ghetā vokhaṭī | je āghaveyā adhamāṅchi shevaṭī | tiye pāpayonīhī kirīṭī | janmale je || Jñāne.9.443 || Te pāpayoni mūḍha | mūrkha jaise kā dagaḍa | [māṁ hi Pārth vyapāshritya] parī mājhyā ṭhāyī druḍha | sarvabhāve || Jñāne.9.444 || Jayāṅchiye vāche māĵhe ālāpa | druṣhṭī bhogī māĵhechi rūpa | jayāṅche mana saṅkalpa | mājhāchi vāhe || Jñāne.9.445 || Mājhiyā kīrtīviṇa | jayāṅche rite nāhī shravaṇa | jayā sarvāṅgī bhūṣhaṇa | mājhī sevā || Jñāne.9.446 || Jayāṅche jñāna viṣho neṇe | jāṇīva maĵa ekātechi ĵāṇe | jayā aise lābhe tarī jiṇe | yerhavī maraṇa || Jñāne.9.447 || Aisā āghavāchiparī Pāṅḍavā | jihī āpuliyā sarvabhāvā | jiyāvayālāgī volāvā | mīṅchi kelā || Jñāne.9.448 || Te pāpayonīhī hotu kā | te shrutādhītahī na hotu kā | parī majasī tukitā tukā | tuṭī nāhī || Jñāne.9.449 || Pāhe pā bhaktīcheni āthilepaṇe | daityī devā āṇile uṇe | māĵhe nrusiṅhatwa leṇe | jayāchiye mahime || Jñāne.9.450 || To prahlāda gā majasāṭhī | ghetā bahute sadā kirīṭī | kā je miyā dyāve te goṣhṭī | tayāchiyā ĵoḍe || Jñāne.9.451 || Yerhavī daityakuḷa sāchokāre | parī iṅdrahī sarī na lāhe upare | mhaṇoni bhaktī gā etha sare | jāti apramāṇa || Jñāne.9.452 || Rājājñechī akṣhare āhātī | tiye chāmā ekā jayā paḍatī | tayā chāmāsāṭhī ĵoḍatī | sakaḷa vastu || Jñāne.9.453 || Vāṅchūni sone rupe pramāṇa nohe | etha rājājñāchi samartha āhe | techi chāma eka jai lāhe | teṇe vikatī āghavī || Jñāne.9.454 || Taise uttamatwa taiṅchi tare | taiṅchi sarvajñatā sare | jai manobuddhi bhare | māĵheni preme || Jñāne.9.455 || Mhaṇoni kuḷa jāti varṇa | he āghaveṅchi gā akāraṇa | etha Arjunā māĵhepaṇa | sārthaka eka || Jñāne.9.456 || Techi bhalateṇe bhāve | mana maĵa āṅtu yete hoāve | āle tarī āghave | māgīla vāvo || Jñāne.9.457 || Jaise tavachi vahāḷa vohaḷa | jaṅva na pavatī Gaṅgājaḷa | maga hoūni ṭhākatī kevaḷa | Gaṅgārūpa || Jñāne.9.458 || Kā khaira chaṅdana kāṣhṭhe | he vivaṅchanā tavachi ghaṭe | jaṅva na ghāpatī ekavaṭe | agnimājī || Jñāne.9.459 || [Striyo vaishyāstathā shūdrāḥ(hā)] Taise kṣhatrī vaishya striyā | kā shūdra aṅtyajādi iyā | jātī tavachi vegaḷāliyā | jaṅva na pavatī māte || Jñāne.9.460 || [Te’pi yānti parāṁ(ṅ) gatiṁ] Maga jātī vyaktī paḍe biṅdule | jevhā bhāve hotī maĵa mīnale | jaise lavaṇakaṇa ghātale | sāgarāmājī || Jñāne.9.461 || Tavavarī nadanadīṅchī nāve | tavachi pūrvapashchimeche yāve | jaṅva na yetī āghave | samudrāmājī || Jñāne.9.462 || Hechi kavaṇe eke mise | chitta māĵhe ṭhāyī praveshe | yetule ho maga āpaise | mīchi hoṇe ase || Jñāne.9.463 || Agā varī phoḍāvayāchi lāgī | loho miḷo kā parisāche āṅgī | kā je miḷatiye prasaṅgī | soneṅchi hoīla || Jñāne.9.464 || Pāhe pā vallabhācheni vyāĵe | tiyā vrajāṅganāṅchī nije | maĵa minaliyā kāya māĵhe | swarūpa navhatī || Jñāne.9.465 || Nā tarī bhayācheni mise | māte na pavijechi kāya kaṁse | kī akhaṅḍa vairavashe | chaidyādikī || Jñāne.9.466 || Agā soyarepaṇeṅchi Pāṅḍavā | māĵhe sāyujya yādavā | kī mamatwe vasudevā- | dikā sakaḷā || Jñāne.9.467 || Nāradā dhruvā akrūrā | shukā hana sanatkumārā | iyā bhaktī mī dhanurdharā | prāpya jaisā || Jñāne.9.468 || Taisāchi gopikāṅsi kāme | tayā kaṁsā bhayasaṁbhrame | yerā ghātakā manodharme | shishupālādikā || Jñāne.9.469 || Agā mī ekalāṇīche khāge | maĵa yevo ye bhalateni mārge | bhakti kā viṣhaya virāge | athavā vaire || Jñāne.9.470 || Mhaṇoni Pārthā pāhī | praveshāvayā mājhyā ṭhāyī | upāyāṅchī nāhī | vāṇī etha || Jñāne.9.471 || Āṇi bhalatiyā jāti janmāve | maga bhajije kā virodhāve | parī bhaktā kā vairiyā vhāve | mājhiyāchi || Jñāne.9.472 || Agā kavaṇe eke bole | māĵhepaṇa jarhī ĵāhāle | tarī mī hoṇe āle | hātā nirute || Jñāne.9.473 || Yālāgī pāpayonīhī Arjunā | kā vaishya shūdra aṅganā | māte bhajatā sadanā | mājhiyā yetī || Jñāne.9.474 ||</p>
<p>Kiṁ punarbrāmhaṇāḥ(ph) puṇyā bhaktā rājarṣhayastathā | anityamasukhaṁ lokamimaṁ prāpya bhajaswa mām || Bha.Gī.9.33 ||</p>
<p>[Brāmhaṇāḥ(ph) puṇyā bhaktāḥ(hā)] Maga varṇāṅmājī chhatrachāmara | swarga jayāche agrahāra | maṅtravidyesi māhera | brāmhaṇa je || Jñāne.9.475 || Je pruthvītaḷīṅche deva | je tapovatāra sāvayava | sakaḷa tīrthāṅsi daiva | udayale je || Jñāne.9.476 || Jetha akhaṅḍa vasije yāgī | je vedāṅchī vajrāṅgī | jayāṅchiye diṭhīchiyā utsaṅgī | maṅgaḷa vāḍhe || Jñāne.9.477 || Jayāṅchiye āsthecheni vole | satkarma pālhāḷī gele | saṅkalpe satya jiyāle | jayāṅcheni || Jñāne.9.478 || Jayāṅcheni gā bole | agnīsi āyuṣhya ĵāhale | mhaṇoni samudre pāṇī āpule | didhale yāṅchiyā prītī || Jñāne.9.479 || Miyā lakṣhmī ḍāvaloni kelī parautī | pheḍoni kaustubha ghetalā hātī | maga voḍhavilī vakṣhasthaḷāchī vāṅkhatī | charaṇarajā || Jñāne.9.480 || Ājūni pāulāchī mudrā | mī hrudayī vāhe gā Subhadrā | je āpuliyā daivasamudrā | jatanelāgī || Jñāne.9.481 || Jayāṅchā kopa subhaṭā | kāḷāgnirudrāchā vasauṭā | jayāṅche prasādī phukaṭā | ĵoḍatī siddhī || Jñāne.9.482 || Aise puṇyapūjya je brāmhaṇa | āṇi mājhyā ṭhāyī atinipuṇa | [sanakādīnprati bhagavadwākyam - yasyāmrutādi shloka 6 bhāga ska. 3 a. 16, kiṁ punaḥ] ātā māte pāvatī te he kavaṇa | samarthaṇe || Jñāne.9.483 || Pāhe pā chaṅdanācheni aṅgāniḷe | shivatile niṁba hote je javaḷe | tihī nirjivī devāṅchī nibaḷe | baisaṇī kelī || Jñāne.9.484 || Maga to chaṅdana tethe na pave | aise manī kaiseni dharāve | athavā pātalā he samarthāve | tevhā kāyi sācha || Jñāne.9.485 || Tetha nivavīla aisiyā āshā | hare chaṅdramā ādhā aisā | vāhijata ase shirasā | niraṅtara || Jñāne.9.486 || Tetha nivavitā āṇi sagaḷā | parimaḷe chaṅdrāhūna āgaḷā | to chaṅdana kevī avalīḷā | sarvāṅgī na baise || Jñāne.9.487 || Kā rathyodake jiyechiye kāse | lāgaliyā samudra jālī anāyāse | tiye gaṅgesi kāya anārise | gatyaṅtara ase || Jñāne.9.488 || [Rājarṣhayastathā] Mhaṇoni rājarṣhī kā brāmhaṇa | jayā gati mati mīchi sharaṇa | tayā trishuddhī mīchi nirvāṇa | sthitīhī mīchi || Jñāne.9.489 || [Imaṁ prāpya] Yālāgī shatajarjara nāve | rigoni kevī nishchiṅta hoāve | kaiseni ughaḍiyā asāve | shastravarṣhī || Jñāne.9.490 || Āṅgāvarī paḍatā pāṣhāṇa | na suvāve kevī voḍaṇa | roge dāṭalā āṇi udāsapaṇa | vokhadeṁsī || Jñāne.9.491 || Jetha chahūṅkaḍe jaḷata vaṇavā | tethūni na nigije kevī Pāṅḍavā | tevī lokā yeūni sopadravā | kevī na bhajije māte || Jñāne.9.492 || Agā māte na bhajāvayālāgī | kavaṇa baḷa pā āpuliyā āṅgī | kāi gharī kī bhogī | nishchiṅtī kelī || Jñāne.9.493 || Nā tarī vidyā kī vayasā | yayā prāṇiyāṁsi hā aisā | maĵa na bhajatā bharaṁvasā | sukhāchā koṇa || Jñāne.9.494 || [Asukhaṁ] Tarī bhogyajāta jetule | te ekā dehāchiyā nikiyā lāgale | āṇi etha deha tava ase paḍile | kāḷāchiye toṅḍī || Jñāne.9.495 || Bāpa duḥkhāche keṇe suṭale | jetha maraṇāche bhāre loṭale | tiye mrutyulokīche shevaṭile | yeṇe ĵāhāle hāṭaveḷe || Jñāne.9.496 || Ātā sukheṅsi jīvitā | kaiṅchī grahikī kijela pāṅḍusutā | kāya rākhoṅḍī phuṅkitā | dīpa lāge || Jñāne.9.497 || Agā viṣhāche kāṅde vāṭunī | ĵo rasa gheije piḷunī | tayā nāma amruta ṭheunī | jaise amara hoṇe || Jñāne.9.498 || Tevī viṣhayāche je sukha | te kevaḷa parama duḥkha | parī kāya kīje mūrkha | sevitā na sare || Jñāne.9.499 || Kā shīsa khāṅḍūni āpule | pāyīṅchyā khatī bāṅdhile | taise mrutyulokīche bhale | āhe āghave || Jñāne.9.500 || Mhaṇoni mrutyulokī sukhāchī kahāṇī | aikijela kavaṇāchiye shravaṇī | kaiṅchī sukhanidrā āṅtharuṇī | iṅgaḷāṅchyā || Jñāne.9.501 || [Anityaṁ] Jiye lokīchā chaṅdra kṣhayarogī | jetha udaya hoya astālāgī | duḥkha leūni sukhāchī āṅgī | saḷita jagāte || Jñāne.9.502 || Jetha maṅgaḷāchiyā aṅkurī | saveṅchi amaṅgaḷāchī paḍe pārī | mrutyu udarāchiyā parivarī | garbha giṁvasī || Jñāne.9.503 || Je nāhī tayāte chiṅtavī | tava techi neije gaṅdharvī | geliyāchī kavaṇe gāvī | shuddhī na lage || Jñāne.9.504 || Agā giṁvasitā āghaviyā vāṭī | paratale pāulachi nāhī kirīṭī | saiṅgha nimāliyāṅchiyā goṣhṭī | tiye purāṇe jethiṅchī || Jñāne.9.505 || Jethīṅchiye anityatechī thorī | karitayā brahmayāche āyuṣhyaverī | kaise nāhī hoṇe avadhārī | nipaṭuniyā || Jñāne.9.506 || [Lokaṁ] Aisī lokīchī jiye nāṅdaṇuka | tetha janmale āthi je loka | tayāṅchiye nishchiṅtīche kautuka | disata ase || Jñāne.9.507 || Pai druṣhṭādruṣhṭāchiye ĵoḍī- | lāgī bhāṅḍavala na suṭe kavaḍī | jetha sarvaswe hāni tetha koḍī | vechitī gā || Jñāne.9.508 || Ĵo bahuve viṣhayavilāse guṁphe | to mhaṇatī uvāī paḍilā sāṁpe | ĵo abhilāṣhabhāre daḍape | tayāte sajñāna mhaṇatī || Jñāne.9.509 || Jayāṅche āyuṣhya dhākuṭe hoya | baḷa prajñā jironi ĵāya | tayāche namaskāritī pāya | vaḍila mhaṇunī || Jñāne.9.510 || Jaṅva ĵava bāḷa baḷiyā vāḍhe | tava tava bhoje nāchatī koḍe | āyuṣhya nimāle āṅtuliyekaḍe | te glānīchi nāhī || Jñāne.9.511 || Janmaliyā divasadivase | ho lāge kāḷācheyāchi aise | kī vāḍhatī karitī ulhāse | ubhavitī guḍhiyā || Jñāne.9.512 || Agā mara hā bola na sāhatī | āṇi meliyā tarī raḍatī | parī asate jāta na gaṇitī | gahiṁsapaṇe || Jñāne.9.513 || Dardura sāpe giḷijatu āhe ubhā | kī to māsiyā veṅṭāḷī jibhā | taise prāṇiye kavaṇe lobhā | vāḍhavitī truṣhṇā || Jñāne.9.514 || Ahā kaṭakaṭā he vokhaṭe | iye mrutyulokīche upharāṭe | [bhajaswa māṁ] etha Arjunā ĵarī avachaṭe | janmalāsī tū || Jñāne.9.515 || Tarī jhaḍajhaḍoni vāhilā nigha | iye bhaktīchiye vāṭe lāga | jiyā pāvasī avyaṅga | nijadhāma māĵhe || Jñāne.9.516 ||</p>
<p>Manmanā bhava madbhakto madyājī māṁ(n) namaskuru | māmevaiṣhyasi yuktwaivamātmānaṁ matparāyaṇaḥ || Bha.Gī.9.34 || Oṁ tatsaditi ShreemadBhagawadgītāsūpaniṣhatsu brahmavidyāyāṁ yogashāstre ShreeKriṣhṇārjunasaṁvāde rājavidyārājaguhyayogo nāma navamo’dhyāyaḥ || Bha.Gī.9.puṣhpikā ||</p>
<p>[Manmanā bhava madbhakto] Tū mana he mīchi karī | mājhiyā bhajanī prema dharī | [māṁ(n) namaskuru] sarvatra namaskārī | maĵa ekāte || Jñāne.9.517 || [Madyājī] Māĵheni anusaṅdhāne dekha | saṅkalpa jāḷaṇe niḥshekha | madyājī chokha | yāchi nāṁva || Jñāne.9.518 || [Yuktwaivamātmānaṁ] Aisā miyā āthilā hosī | [māmevaiṣhyasi] tetha mājhiyāchi swarūpā pāvasī | he aṅtaḥkaraṇīṅche tuĵapāsī | bolijata ase || Jñāne.9.519 || [Matparāyaṇaḥ] Agā avaghiyā choriyā āpule | je sarvaswa āmhī ase ṭhevile | te pāvoni sukha saṅchale | hoūni ṭhāsī || Jñāne.9.520 || Aise sāṁvaḷeni parabrahme | teṇe bhaktakāmakalpadrume | bolile Shreeātmārāme | Saṅjayo mhaṇe || Jñāne.9.521 || Aho aikijata ase kī avadhārā | tava iyā bolā nivāṅta mhātārā | jaisā mhaisā nuṭhī kāpurā | taisā ugāchi ase || Jñāne.9.522 || Tetha Saṅjaye māthā tukilā | aho amrutāchā pāusa varṣhalā | kī hā etha asatuchi gelā | sejiyā gāṁvā || Jñāne.9.523 || Tarhī dātāra hā āmuĉhā | mhaṇoni he bolatā maiḷela vāchā | kāya kīje yayāĉhā | swabhāvachi aisā || Jñāne.9.524 || Parī bāpa bhāgya māĵhe | je vruttāṅta sāṅgāvayācheni vyāĵe | kaisā rakṣhilo munirāje | ShreeVyāsadeve || Jñāne.9.525 || Yetule he vāḍa sāyāse | ĵava bolata ase druḍhamānase | [vaivarṇyaṁ 6] tava na dharavechi āpuliyā aise | sāttwike kele || Jñāne.9.526 || [Stambhaḥ 1] Chitta chākāṭale āṭu gheta | [swarabhaṅggaḥ 4] vāchā pāṅguḷalī jethiṅchī tetha | [romāṁ(ñ)chaḥ 3] āpādakaṅchukita | romāṅcha āle || Jñāne.9.527 || [Ashruḥ(hu) 7] Ardhonmīlita ḍoḷe | varṣhatāti ānaṅdajaḷe | [vepathuḥ(hu) 5] āṅtuliyā sukhormīcheni baḷe | bāheri kāṁpe || Jñāne.9.528 || [Swedaḥ 2] Pai āghavāchi romamūḷī | ālī swedakaṇikā nirmaḷī | leilā motiyāṅchī kaḍiyāḷī | āvaḍe taisā || Jñāne.9.529 || [Pralayaḥ 8] Aisā mahāsukhācheni atirase | jetha āṭaṇī ho pāhe jīvadashe | tetha nirovile Vyāse | te nedīcha ho || Jñāne.9.530 || Āṇika ShreeKriṣhṇāche bolaṇe | ghoṅkarī āle shravaṇe | kī dehasmrutīchā teṇe | vāpasā kelā || Jñāne.9.531 || Tevhā netrīṅche jaḷa visarjī | sarvāṅgīṅchā sweda parimārjī | tevīṅchi avadhārā mhaṇe ho jī | Dhrutarāṣhtrāte || Jñāne.9.532 || Ātā ShreeKriṣhṇavākyabījanivāḍa | āṇi Saṅjay sāttwikāchā bivaḍa | mhaṇoni shrotayā hoīla suravāḍa | prameyapikāchā || Jñāne.9.533 || Aho aḷumāḷa avadhāna deyāve | yetuleni ānaṅdāche rāshīvarī baisāve | bāpa shravaṇeṅdriyā daive | ghātalī māḷa || Jñāne.9.534 || Mhaṇoni vibhūtīṅchā ĵo ṭhāvo | Arjunā dāvīla siddhāṅchā rāvo | to aikā mhaṇe Jñānadevo | nivruttīchā || Jñāne.9.535 ||</p>
<p>Iti ShreeJñānadevavirachitāyāṁ bhāvārthadīpikāyāṁ(n) navamo’dhyāyaḥ || 9 || Shloka 34, Ovyā 535.</p>
</section>
</body>
</html>
