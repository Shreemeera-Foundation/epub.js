<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="en-US">
<head>
  <meta charset="utf-8" />
  <meta name="generator" content="pandoc" />
  <title>ch001.xhtml</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" type="text/css" href="../styles/stylesheet1.css" />
</head>
<body epub:type="bodymatter">
<section id="shreejñāneshwarī-adhyay-4-transliterated" class="level1 unnumbered">
<h1 class="unnumbered">ShreeJñāneshwarī Adhyay 4 Transliterated</h1>
<p>॥ श्रीज्ञानेश्वरी ॥</p>
<p>अध्याय ४ था</p>
<p>आजि श्रवणेंद्रिया पाहलें । जे येणें गीतानिधान देखिलें । आतां स्वप्नचि हें तुकलें । साचासरिसें ॥ ज्ञाने.४.१ ॥ आधींचि विवेकाची गोठी । वरी प्रतिपादी श्रीकृष्ण जगजेठी । आणि भक्तराज किरीटी । परिसत असे ॥ ज्ञाने.४.२ ॥ जैसा पंचमालाप सुगंध । की परिमळ आणि सुस्वाद । भला जाहला विनोद । कथेचा इये ॥ ज्ञाने.४.३ ॥ कैसी आगळिक दैवाची । जे गंगा जोडिली अमृताची । हो कां जे तपें श्रोतयांचीं । फळा आलीं ॥ ज्ञाने.४.४ ॥ आतां इंद्रियजात आघवें । तिंहीं श्रवणाचें घर रिघावें । मग संवादसुख भोगावें । गीताख्य हें ॥ ज्ञाने.४.५ ॥ हा अतिसो अतिप्रसंगें । सांडूनि कथाचि ते सांगें । जे कृष्णार्जुन दोघे । बोलत होते ॥ ज्ञाने.४.६ ॥ ते वेळीं संजयो रायातें म्हणे । अर्जुन अधिष्ठिला दैवगुणें । जे अतिप्रीती श्रीनारायणें । बोलिजत असे ॥ ज्ञाने.४.७ ॥ जें न सांगेचि पितया वसुदेवासी । जें न सांगेचि माते देवकीसी । जें न सांगेचि बंधु बळिभद्रासी । तें गुह्य अर्जुनेंसीं बोलत ॥ ज्ञाने.४.८ ॥ देवी लक्ष्मीयेएवढी जवळिक । तेही न देखे या प्रेमाचें सुख । आजि श्रीकृष्णप्रेमाचें बिक । यातेंचि आथी ॥ ज्ञाने.४.९ ॥ सनकादिकांचिया आशा । वाढीनल्या कीर बहुवसा । परी त्याही येणें मानें यशा । येतीचिना ॥ ज्ञाने.४.१० ॥ या श्रीजगदीश्वराचें प्रेम । एथ दिसतसे निरुपम । कैसें पार्थें येणें सर्वोत्तम । पुण्य केलें ॥ ज्ञाने.४.११ ॥ हो कां जयाचिया प्रीती । अमूर्त हा आला व्यक्ती । मज एकवंकी याची स्थिती । आवडत असे ॥ ज्ञाने.४.१२ ॥ येऱ्हवीं हा योगियां नाडळे । वेदार्थासि नाकळे । जेथ ध्यानाचेही डोळे । पावती ना ॥ ज्ञाने.४.१३ ॥ तो हा निजस्वरूप । अनादि निष्कंप । परी कवणें मानें सकृप । जाहला आहे ॥ ज्ञाने.४.१४ ॥ हा त्रैलोक्यपटाची घडी । आकाराची पैलथडी । कैसा याचिये आवडी । आवरला असे ॥ ज्ञाने.४.१५ ॥</p>
<p>श्रीभगवानुवाच - इमं विवस्वते योगं प्रोक्तवानहमव्ययम् । विवस्वान्मनवे प्राह मनुरिक्ष्वाकवेऽब्रवीत् ॥ भ.गी.४.१ ॥</p>
<p>[श्रीभगवानुवाच-इममिति] मग देव म्हणे पंडुसुता । हाचि योग आम्हीं विवस्वता । कथिला परी ते वार्ता । बहुवा दिवसांची ॥ ज्ञाने.४.१६ ॥ [विवस्वानिति] मग तेणें विवस्वतें रवी । हे योगस्थिती आघवी । निरूपिली बरवी । मनूप्रती ॥ ज्ञाने.४.१७ ॥ मनूनें आपण अनुष्ठिली । मग इक्ष्वाकुवा उपदेशिली । [एवं परम्पराप्राप्तं] ऐसी परंपरा विस्तारिली । आद्य हे गा ॥ ज्ञाने.४.१८ ॥</p>
<p>एवं परम्पराप्राप्तमिमं राजर्षयो विदुः । स कालेनेह महता योगो नष्टः परन्तप ॥ भ.गी.४.२ ॥</p>
<p>[इमं राजर्षयो विदुः] मग आणिकही या योगातें । राजर्षि जाहले जाणते । [स कालेनेह महता योगो नष्टः] परी तेथोनि आतां सांप्रतें । नेणिजे कोण्ही ॥ ज्ञाने.४.१९ ॥ जे प्राणियां कामीं भर । देहाचिवरी आदर । म्हणोनि पडिला विसर । आत्मबोधाचा ॥ ज्ञाने.४.२० ॥ अव्हांटलिया आस्था बुद्धि । विषयसुखचि परमावधि । जीव तैसा उपाधि । आवडे लोकां ॥ ज्ञाने.४.२१ ॥ येरवीं तऱ्ही खवणेयांच्या गांवीं । पाटावें काय करावीं । सांगें जात्यंधा रवी । काय आथी ॥ ज्ञाने.४.२२ ॥ कां बहिरयांच्या आस्थानीं । कवण गीतातें मानी । की कोल्हेया चांदणीं । आवडी उपजे ॥ ज्ञाने.४.२३ ॥ पैं चंद्रोदया आरौतें । जयांचे डोळे फुटती असते । ते कावळे केवीं चंद्रातें । वोळखती ॥ ज्ञाने.४.२४ ॥ तैसी वैराग्याची शिंव न देखती । जे विवेकाची भाषा नेणती । ते मूर्ख केवीं पावती । मज ईश्वरातें ॥ ज्ञाने.४.२५ ॥ कैसा नेणों मोह वाढीनला । तेणें बहुतेक काळ व्यर्थ गेला । म्हणोनि योग हा लोपला । लोकी इये ॥ ज्ञाने.४.२६ ॥</p>
<p>स एवायं मया तेऽद्य योगः प्रोक्तः पुरातनः । भक्तोऽसि मे सखा चेति रहस्यं ह्येतदुत्तमम् ॥ भ.गी.४.३ ॥</p>
<p>[स एवेति] तोचि हा आजि आतां । तुजप्रति कुंतीसुता । सांगितला आम्हीं तत्त्वतां । भ्रांति न करीं ॥ ज्ञाने.४.२७ ॥ [रहस्यं ह्येतदुत्तमम्] हें जीवींचें निज गुज । परी केवीं राखों तुज । [भक्तोऽसि मे] जे पढियेसी तूं मज । म्हणऊनियां ॥ ज्ञाने.४.२८ ॥ [सखा चेति] तूं प्रेमाचा पुतळा । भक्तीचा जिव्हाळा । मैत्रियेची चित्कळा । धनुर्धरा ॥ ज्ञाने.४.२९ ॥ तूं अनुसंगाचा ठावो । आतां तुज काय वंचों जावों । जऱ्ही संग्रामारूढ आहों । जाहलों आम्ही ॥ ज्ञाने.४.३० ॥ तरी नावेक हें साहावें । गाजाबज्यही न धरावें । परी तुझें अज्ञानत्व हरावें । लागे आधीं ॥ ज्ञाने.४.३१ ॥</p>
<p>अर्जुन उवाच - अपरं भवतो जन्म परं जन्म विवस्वतः । कथमेतद्विजानीयां त्वमादौ प्रोक्तवानिति ॥ भ.गी.४.४ ॥</p>
<p>[अर्जुन उवाच-] तंव अर्जुन म्हणे श्रीहरी । माय आपुलेयाचा स्नेह करी । तेथ विस्मय काय अवधारीं । कृपानिधे ॥ ज्ञाने.४.३२ ॥ तूं संसारश्रांतांची साउली । अनाथ जीवांची माउली । आमुतें कीर प्रसवली । तुझीच कृपा ॥ ज्ञाने.४.३३ ॥ देवा पांगुळ एकाधें विइजे । तरी जन्मौनि जोजार साहिजे । तें बोलों काय तुझें । तुजचि पुढां ॥ ज्ञाने.४.३४ ॥ आतां पुसेन जें मी कांहीं । तेथें निकें चित्त देईं । तेवींचि देवें कोपावें नाहीं । बोला एका ॥ ज्ञाने.४.३५ ॥ [त्वमादौ प्रोक्तवानिति] तरी मागील जे वार्ता । तुवां सांगितली होती अनंता । ते नावेक मज चित्ता । मानेचिना ॥ ज्ञाने.४.३६ ॥ [परं जन्म विवस्वतः] जे तो विवस्वत म्हणजे कायी । ऐसें हें वडिलां ठाउवें नाहीं । तरी तुवांचि केवीं कंहीं । उपदेशिला ॥ ज्ञाने.४.३७ ॥ तो आइकिजे बहुतां काळांचा । [अपरं भवतो जन्म] आणि तूं तंव श्रीकृष्ण सांपेचा । म्हणोनि गा इये मातुचा । विसंवाद ॥ ज्ञाने.४.३८ ॥ तेवींचि देवा चरित्र तुझें । आपण कांहींचि नेणिजे । हें लटिकें केवीं म्हणिजे । एकिहेळां ॥ ज्ञाने.४.३९ ॥ [कथमेतद्विजानीयां] परी हेचि मातु आघवी । मी परियेसें ऐसी सांगावी । जे कां तुवां तया रवी । उपदेश केला ॥ ज्ञाने.४.४० ॥</p>
<p>श्रीभगवानुवाच - बहूनि मे व्यतीतानि जन्मानि तव चार्जुन । तान्यहं वेद सर्वाणि न त्वं वेत्थ परन्तप ॥ भ.गी.४.५ ॥</p>
<p>[श्रीभगवानुवाच-] तंव श्रीकृष्ण म्हणे पंडुसुता । तो विवस्वत जैं होता । तैं आम्ही नसों ऐसी चित्ता । भ्रांति जरी तुज ॥ ज्ञाने.४.४१ ॥ तरी तूं गा हें नेणसी । [बहूूनि मे व्यतीतानीति] पैं जन्में आम्हा तुम्हासी । बहुतें गेलीं [न त्वं वेत्थ परन्तप] परी न स्मरसी । आपुलीं तूं ॥ ज्ञाने.४.४२ ॥ [तान्यहं वेद सर्वाणि] मी जेणें जेणें अवसरें । जें जें होऊनि अवतरें । तें तें समस्तही स्मरें । धनुर्धरा ॥ ज्ञाने.४.४३ ॥</p>
<p>अजोऽपि सन्नव्ययात्मा भूतानामीश्वरोऽपि सन् । प्रकृतिं स्वामधिष्ठाय सम्भवाम्यात्ममायया ॥ भ.गी.४.६ ॥</p>
<p>[अजोऽपि सन्] म्हणोनि हें आघवें । मागील मज आठवे । मी अजही [सम्भवाम्यात्ममायया] परी संभवें । प्रकृतियोगें ॥ ज्ञाने.४.४४ ॥ [अव्ययात्मा] माझें अव्ययत्व तरी न नसे । परी होणें जाणें एक दिसे । तें प्रतिबिंबे मायावशें । माझ्याचि ठायीं ॥ ज्ञाने.४.४५ ॥ माझी स्वतंत्रता तरी न मोडे । परी कर्माधीन ऐसा आवडें । तेंही भ्रांतिबुद्धी तरी घडे । येऱ्हवीं नाहीं ॥ ज्ञाने.४.४६ ॥ की एकचि दिसे दुसरें । तें दर्पणाचेनि आधारें । येऱ्हवीं काय वस्तुविचारें । दुजें आहे ॥ ज्ञाने.४.४७ ॥ तैसा अमूर्तचि मी किरीटी । [प्रकृतिं स्वामधिष्ठाय] परी प्रकृति जें अधिष्ठीं । [भूतानामीश्वरोऽपि सन्] तैं साकारपणें नटनटीं । कार्यालागीं ॥ ज्ञाने.४.४८ ॥</p>
<p>यदा यदा हि धर्मस्य ग्लानिर्भवति भारत । अभ्युत्थानमधर्मस्य तदात्मानं सृजाम्यहम् ॥ भ.गी.४.७ ॥</p>
<p>[तदात्मानं सृजाम्यहम्] जे धर्मजात आघवें । युगायुगीं म्यां रक्षावें । ऐसा ओघ हा स्वभावें । आद्य असे ॥ ज्ञाने.४.४९ ॥ म्हणोनि अजत्व परतें ठेवीं । मी अव्यक्तपणही नाठवीं । [यदा यदा हीति पादाः ३] जे वेळीं धर्मातें अभिभवी । अधर्म हा ॥ ज्ञाने.४.५० ॥</p>
<p>परित्राणाय साधूनां विनाशाय च दुष्कृताम् । धर्मसंस्थापनार्थाय सम्भवामि युगे युगे ॥ भ.गी.४.८ ॥</p>
<p>[पपरित्राणाय साधूनां] ते वेळीं आपुल्याचेनि कैवारें । मी साकार होऊनि अवतरें । [विनाशाय च दुष्कृतां] मग अज्ञानाचें आंधारें । गिळूनि घालीं ॥ ज्ञाने.४.५१ ॥ अधर्माची अवधी तोडीं । दोषांचीं लिहिलीं फाडीं । सज्जनाकरवीं गुढी । सुखाची उभवीं ॥ ज्ञाने.४.५२ ॥ दैत्यांचीं कुळें नाशीं । [धर्मसंस्थापनार्थाय] साधूंचा मान गिंवशीं । धर्मासीं नीतीसीं । शेंस भरीं ॥ ज्ञाने.४.५३ ॥ मी अविवेकाची काजळी । फेडूनि विवेकदीप उजळीं । तैं योगियां पाहे दिवाळी । निरंतर ॥ ज्ञाने.४.५४ ॥ स्वसुखें विश्व कोंदे । धर्मचि जगीं नांदे । भक्तां निघती दोंदें । सात्त्विकांचीं ॥ ज्ञाने.४.५५ ॥ तैं पापांचा अंचळ फिटे । पुण्याची पहांट फुटे । जैं मूर्ति माझी प्रगटे । पंडुकुमरा ॥ ज्ञाने.४.५६ ॥ [सम्भवामि युगे युगे] ऐसेया काजालागीं । अवतरें मी युगीं युगीं । परी हेंचि वोळखे जो जगीं । तो विवेकिया ॥ ज्ञाने.४.५७ ॥</p>
<p>जन्म कर्म च मे दिव्यमेवं यो वेत्ति तत्त्वतः । त्यक्त्वा देहं पुनर्जन्म नैति मामेति सोऽर्जुन ॥ भ.गी.४.९ ॥</p>
<p>[जन्मेति] माझें अजत्वें जन्मणें । अक्रियताचि कर्म करणें । हें अविकार जो जाणे । तो परममुक्त ॥ ज्ञाने.४.५८ ॥ [त्यक्त्वेति] तो चालिला संगें न चले । देहींचा देहीं नाकळे । मग पंचत्वीं तंव मिळे । माझ्याचि रूपीं ॥ ज्ञाने.४.५९ ॥</p>
<p>वीतरागभयक्रोधा मन्मया मामुपाश्रिताः । बहवो ज्ञानतपसा पूता मद्भावमागताः ॥ भ.गी.४.१० ॥</p>
<p>[वीतरागभयक्रोधाः] येऱ्हवीं परापर न शोचिती । जे कामनाशून्य होती । वाटा कोणे वेळीं नवचती । क्रोधाचिया ॥ ज्ञाने.४.६० ॥ [मन्मया मामुपाश्रिताः] सदा मियांचि आथिले । माझिया सेवा जियाले । की आत्मबोधें तोषले । वीतराग जे ॥ ज्ञाने.४.६१ ॥ [बहवो ज्ञानतपसा पूताः] जे तपोतेजाचिया राशी । की एकायतन ज्ञानासी । जे पवित्रता तीर्थांसी । तीर्थरूप ॥ ज्ञाने.४.६२ ॥ [मद्भावमागताः] ते मद्भावा सहजें आले । मी तेचि ते होऊनि ठेले । जे मज तयां उरले । पदर नाहीं ॥ ज्ञाने.४.६३ ॥ सांगें पितळेची गंधिकाळिक । जैं फिटली होय निःशेख । तैं सुवर्ण काइ आणिक । जोडूं जाइजे ॥ ज्ञाने.४.६४ ॥ तैसे यमनियमीं कडसले । जे तपोज्ञानें चोखाळले । मी तेचि ते जाहाले । एथ संशयो कायसा ॥ ज्ञाने.४.६५ ॥</p>
<p>ये यथा मां प्रपद्यन्ते तांस्तथैव भजाम्यहम् । मम वर्त्मानुवर्तन्ते मनुष्याः पार्थ सर्वशः ॥ भ.गी.४.११ ॥</p>
<p>[ये यथा मां प्रपद्यन्ते] येऱ्हवीं तरी पाहीं । जे जैसे माझ्या ठायीं । भजती [तांस्तथैव भजाम्यहम्] तयां मीही । तैसाचि भजें ॥ ज्ञाने.४.६६ ॥ [मम वर्त्मानुवर्तन्ते इति] देखें मनुष्यजात सकळ । हें स्वभावता भजनशीळ । जाहालें असे केवळ । माझ्या ठायीं ॥ ज्ञाने.४.६७ ॥ परी ज्ञानेंवीण नाशिले । जे बुद्धिभेदासि आले । त्यांनी एकाचि यया कल्पिलेें । अनेकत्वें ॥ ज्ञाने.४.६८ ॥ म्हणऊनि अभेदीं भेद देखती । यया अनामया नामें ठेविती । देवी देवो म्हणती । अचर्चातें ॥ ज्ञाने.४.६९ ॥ जें सर्वत्र सदा सम । तेथ विभाग अधमोत्तम । मतिवशें संभ्रम । विवंचिती ॥ ज्ञाने.४.७० ॥</p>
<p>काङ्क्षन्तः कर्मणां सिद्धिं यजन्त इह देवताः । क्षिप्रं हि मानुषे लोके सिद्धिर्भवति कर्मजा ॥ भ.गी.४.१२ ॥</p>
<p>[यजन्त इह देवताः] मग नाना हेतुप्रकारें । यथोचितें उपचारें । मानिलीं देवतांतरें । उपासिती ॥ ज्ञाने.४.७१ ॥ [काङ्क्षन्तः कर्मणां सिद्धिं] एथ जें जें अपेक्षित । तें तैसेंचि पावती समस्त । परी तें कर्मफळ निश्चित । वोळख तूं ॥ ज्ञाने.४.७२ ॥ वांचूनि देतें घेतें आणिक । निभ्रांत नाहीं सम्यक । [क्षिप्रं हीति] एथ कर्मचि फलसूचक । मनुष्यलोकी ॥ ज्ञाने.४.७३ ॥ जैसें क्षेत्रीं जें पेरिजे । तेंवांचूनि आन न निपजे । कां पाहिजे तेंचि देखिजे । दर्पणाधारें ॥ ज्ञाने.४.७४ ॥ ना तरी कडेयातळवटीं । जैसा आपलाचि बोल किरीटी । पडिसाद होऊनि उठी । निमित्तयोगें ॥ ज्ञाने.४.७५ ॥ तैसा समस्तां यां भजनां । मी साक्षिभूत पैं अर्जुना । एथ प्रतिफळे भावना । आपुलाली ॥ ज्ञाने.४.७६ ॥</p>
<p>चातुर्वर्ण्यं मया सृष्टं गुणकर्मविभागशः । तस्य कर्तारमपि मां विद्ध्यकर्तारमव्ययम् ॥ भ.गी.४.१३ ॥</p>
<p>[चातुर्वर्ण्यमिति] आतां याचिपरी जाण । चाऱ्ही हे वर्ण । सृजिले म्यां गुण- । कर्मविभागें ॥ ज्ञाने.४.७७ ॥ जे प्रकृतीचेनि आधारें । गुणाचेनि व्यभिचारें । कर्में तदनुसारें । विवंचिलीं ॥ ज्ञाने.४.७८ ॥ [तस्य कर्तारमपि मां] एथ एकचि हें धनुष्यपाणी । परी जाहालें गा चहूं वर्णीं । ऐसी गुणकर्मकडसणी । केली सहजें ॥ ज्ञाने.४.७९ ॥ [विद्ध्यकर्तारमव्ययम्] म्हणोनि आइकें पार्था । हे वर्णभेदसंस्था । मी कर्ता नव्हे सर्वथा । याचिलागीं ॥ ज्ञाने.४.८० ॥</p>
<p>न मां कर्माणि लिम्पन्ति न मे कर्मफले स्पृहा । इति मां योऽभिजानाति कर्मभिर्न स बध्यते ॥ भ.गी.४.१४ ॥</p>
<p>[न मामिति] हें मजचिस्तव जाहालें । परी म्यां नाहीं केलें । [इति मामिति] ऐसें जेणें जाणितलें । तो सुटला गा ॥ ज्ञाने.४.८१ ॥</p>
<p>एवं ज्ञात्वा कृतं कर्म पूर्वैरपि मुमुक्षुभिः । कुरु कर्मैव तस्मात्त्वं पूर्वैः पूर्वतरं कृतम् ॥ भ.गी.४.१५ ॥</p>
<p>[एवं ज्ञात्वेति] मागील मुमुक्षु जे होते । तिहीं ऐसिया जाणोनि मातें । कर्में केलीं समस्तें । धनुर्धरा ॥ ज्ञाने.४.८२ ॥ पेरितां बीजें जैसीं दग्धलीं । नुगवतीचि पेरिलीं । तैसीं कर्मेंचि परि तयां जाहालीं । मोक्षहेतु ॥ ज्ञाने.४.८३ ॥ [कुरु कर्मैवेति] एथ आणिकही एक अर्जुना । हे कर्माकर्मविवंचना । आपुलिये चाडें सज्ञाना । योग्य नोहे ॥ ज्ञाने.४.८४ ॥</p>
<p>किं कर्म किमकर्मेति कवयोऽप्यत्र मोहिताः । तत्ते कर्म प्रवक्ष्यामि यज्ज्ञात्वा मोक्ष्यसेऽशुभात् ॥ भ.गी.४.१६ ॥</p>
<p>[किं कर्म किमकर्मेति] कर्म म्हणिपे तें कवण । अथवा अकर्मीं काय लक्षण । ऐसें विचारितां [कवयोऽप्यत्र मोहिताः] विचक्षण । गुंफोनि ठेले ॥ ज्ञाने.४.८५ ॥ जैसें कां कुडें नाणें । खऱ्याचेनि सारखेपणें । डोळ्याचेंचि देखणें । संशयीं घाली ॥ ज्ञाने.४.८६ ॥ तैसें नैष्कर्म्यतेचेनि भ्रमें । गिंवसिजत आहाती कर्में । जे दुजी सृष्टी मनोधर्में । करूं सकती ॥ ज्ञाने.४.८७ ॥ वांचूनि मूर्खाची गोठी कायसी । एथ मोहले गा क्रांतदर्शी । [तत्ते कर्म प्रवक्ष्यामि] म्हणोनि आतां तेंचि परियेसीं । सांगेन तुज ॥ ज्ञाने.४.८८ ॥</p>
<p>कर्मणो ह्यपि बोद्धव्यं बोद्धव्यं च विकर्मणः । अकर्मणश्च बोद्धव्यं गहना कर्मणो गतिः ॥ भ.गी.४.१७ ॥</p>
<p>[कर्मणो ह्यपि बोद्धव्यं] तरी कर्म म्हणिजे स्वभावें । जेणें विश्वाकार संभवे । तें सम्यक आधीं जाणावें । लागे एथ ॥ ज्ञाने.४.८९ ॥ [बोद्धव्यं च विकर्मणः] मग वर्णाश्रमासि उचित । जें विशेष कर्म विहित । तेंही वोळखावें निश्चित । उपयोगेंसीं ॥ ज्ञाने.४.९० ॥ [अकर्मणश्च बोद्धव्यं] पाठीं जें निषिद्ध म्हणिपे । तेंही बुझावें स्वरूपें । [यज्ज्ञात्वा मोक्ष्यसेऽशुभात् श्लो.१६] येतुलेनि कांहीं न गुंफे । आपैसेंचि ॥ ज्ञाने.४.९१ ॥ [गहना कर्मणो गतिः] येऱ्हवीं जग हें कर्माधीन । ऐंसियाची व्याप्ती गहन । परी तें असो आइकें चिन्ह । प्राप्तांचें ॥ ज्ञाने.४.९२ ॥</p>
<p>कर्मण्यकर्म यः पश्येदकर्मणि च कर्म यः । स बुद्धिमान्मनुष्येषु स युक्तः कृत्स्नकर्मकृत् ॥ भ.गी.४.१८ ॥</p>
<p>[कर्मण्यकर्म यः पश्येत्] जो सकळ कर्मीं वर्ततां । देखे आपुली नैष्कर्म्यता । कर्मसंगें निराशता । फळाचिया ॥ ज्ञाने.४.९३ ॥ [अकर्मणि च कर्म यः] आणि कर्तव्यतेलागीं । जया दुसरें नाहीं जगीं । ऐसिया नैष्कर्म्यता तरी चांगी । बोधला असे ॥ ज्ञाने.४.९४ ॥ [स बुद्धिमान्] तरी क्रियाकलाप आघवा । आचरत दिसे बरवा । तोचि तो ये चिन्हीं जाणावा । ज्ञानिया गा ॥ ज्ञाने.४.९५ ॥ जैसा कां जळापाशीं उभा ठाके । तो जरी आपणपें जळामाजि देखे । तरी तो निभ्रांत वोळखे । म्हणे मी वेगळा आहें ॥ ज्ञाने.४.९६ ॥ अथवा नावे हन जो रिगे । तो थडियेचे रुख जातां देखे वेगें । तेचि साचोकारें पाहों जों लागे । तंव रुख म्हणे अचळ ॥ ज्ञाने.४.९७ ॥ तैसें सर्वकर्मीं असणें । तें फुडें मानूनि वायाणें । मग आपण जो जाणे । नैष्कर्म्य ऐसा ॥ ज्ञाने.४.९८ ॥ आणि उदोअस्ताचेनि प्रमाणें । जैसें न चलतां सूर्याचें चालणें । तैसें नैष्कर्म्यतत्त्व जाणे । कर्मींचि असतां ॥ ज्ञाने.४.९९ ॥ [मनुष्येषु] तो मनुष्यासारिखा तरी आवडे । परी मनुष्यत्व तया न घडे । जैसें जळामाजी न बुडे । भानुबिंब ॥ ज्ञाने.४.१०० ॥ [स युक्तः कृत्स्नकर्मकृत्] तेणें न पाहतां विश्व देखिलें । न करितां सर्व केलें । न भोगितां भोगिलें । भोग्यजात ॥ ज्ञाने.४.१०१ ॥ एकेचि ठायीं बैसला । परि सर्वत्र तोचि गेला । हें असो विश्व जाहाला । आंगेचि तो ॥ ज्ञाने.४.१०२ ॥</p>
<p>यस्य सर्वे समारम्भाः कामसङ्कल्पवर्जिताः । ज्ञानाग्निदग्धकर्माणं तमाहुः पण्डितं बुधाः ॥ भ.गी.४.१९ ॥</p>
<p>[यस्य सर्वे इति] जया पुरुषाच्या ठायीं । कर्माचा तरी खेद नाहीं । तरी फळापेक्षा कांहीं । संचरेना ॥ ज्ञाने.४.१०३ ॥ आणि हें कर्म मी करीन । अथवा आदरिलें सिद्धी नेईन । येणें संकल्पेंही जयाचें मन । विटाळे ना ॥ ज्ञाने.४.१०४ ॥ [ज्ञानाग्नीति] ज्ञानाग्नीचेनि मुखें । जेणें जाळिलीं कर्में अशेखें । तो परब्रह्मचि मनुष्यवेखें । वोळख तूं ॥ ज्ञाने.४.१०५ ॥</p>
<p>त्यक्त्वा कर्मफलासङ्गं नित्यतृप्तो निराश्रयः । कर्मण्यभिप्रवृत्तोऽपि नैव किञ्चित्करोति सः ॥ भ.गी.४.२० ॥</p>
<p>[त्यक्त्वेति] जो शरीरीं उदास । फळभोगीं निरास । नित्यता उल्हास । होऊनि असे ॥ ज्ञाने.४.१०६ ॥ [कर्मणीति] जो संतोषाच्या गाभारां । आत्मबोधाचिया वोगरां । पुरे न म्हणेचि धनुर्धरा । आरोगितां ॥ ज्ञाने.४.१०७ ॥</p>
<p>निराशीर्यतचित्तात्मा त्यक्तसर्वपरिग्रहः । शारीरं केवलं कर्म कुर्वन्नाप्नोति किल्बिषम् ॥ भ.गी.४.२१ ॥ यदृच्छालाभसन्तुष्टो द्वन्द्वातीतो विमत्सरः । समः सिद्धावसिद्धौ च कृत्वापि न निबध्यते ॥ भ.गी.४.२२ ॥</p>
<p>[निराशीर्यतचित्तात्मा] कैसी अधिकाधिक आवडी । घेत महासुखाची गोडी । [त्यक्तसर्वपरिग्रहः] सांडोनियां आशा कुरोंडी । अहंभावेंसीं ॥ ज्ञाने.४.१०८ ॥ [यदृच्छालाभसन्तुष्टः] म्हणोनि अवसरें जें जें पावे । तेणेंचि तो सुखावे । जया आपुलें आणि परावें । दोन्ही नाहीं ॥ ज्ञाने.४.१०९ ॥ [शारीरं केवलं कर्म] तो दिठी जें पाहे । तें आपणचि होऊनि जाये । आइके तें आहे । तोचि जाहला ॥ ज्ञाने.४.११० ॥ चरणीं हन चाले । मुखें जें जें बोले । ऐसें चेष्टाजात तेतुलें । आपणचि जो ॥ ज्ञाने.४.१११ ॥ हें असो विश्व पाहीं । जयासि आपणपेंवांचूनि नाहीं । [कुर्वन्नाप्नोति किल्बिषं] आतां कवण तें कर्म कायी । बाधी तयातें ॥ ज्ञाने.४.११२ ॥ [द्वन्द्वातीतो विमत्सरः] हा मत्सर जेथ उपजे । तेतुलें नुरेचि जया दुजें । तो निर्मत्सर काइ म्हणिजे । बोलवरी ॥ ज्ञाने.४.११३ ॥ [समः सिद्धावसिद्धौ च] म्हणोनि सर्वांपरी मुक्त । [कृत्वापि न निबध्यते] तो सकर्मचि कर्मरहित । सगुण परि गुणातीत । एथ भ्रांति नाहीं ॥ ज्ञाने.४.११४ ॥</p>
<p>गतसङ्गस्य मुक्तस्य ज्ञानावस्थितचेतसः । यज्ञायाचरतः कर्म समग्रं प्रविलीयते ॥ भ.गी.४.२३ ॥</p>
<p>[गतसङ्गस्येति] तो देहसंगें तरी असे । परी चैतन्यासारिखा दिसे । पाहतां परब्रह्माचेनि कसें । चोखाळ भला ॥ ज्ञाने.४.११५ ॥ [यज्ञायाचरतः कर्म] ऐसाही परी कौतुकें । जरी कर्में करी यज्ञादिकें । [समग्रं प्रविलीयते] तरी तियें लया जाती निःशेखें । तयाच्याचि ठायीं ॥ ज्ञाने.४.११६ ॥ अकाळींचीं अभ्रें जैशीं । ऊर्मीवीण आकाशीं । हरपती आपैशीं । उदयलीं सातीं ॥ ज्ञाने.४.११७ ॥ तैसीं विधिविधानें विहितें । जरी आचरे तो समस्तें । तरी तियें ऐक्यभावें ऐक्यातें । पावतीचि गा ॥ ज्ञाने.४.११८ ॥</p>
<p>ब्रह्मार्पणं ब्रह्म हविर्ब्रह्माग्नौ ब्रह्मणा हुतम् । ब्रह्मैव तेन गन्तव्यं ब्रह्मकर्मसमाधिना ॥ भ.गी.४.२४ ॥</p>
<p>[ब्रह्मार्पणमिति] हें हवन मी होता । कां इये यज्ञीं हा भोक्ता । ऐसिया बुद्धीसि नाहीं भिन्नता । म्हणऊनियां ॥ ज्ञाने.४.११९ ॥ जे इष्टयज्ञ यजावे । तें हविमंत्रादि आघवें । तो देखतसे अविनाशभावें । आत्मबुद्धि ॥ ज्ञाने.४.१२० ॥ [ब्रह्मकर्मसमाधिना] म्हणऊनि ब्रह्म तेंचि कर्म । ऐसें बोधा आलें जया सम । तया कर्तव्य तें नैष्कर्म्य । धनुर्धरा ॥ ज्ञाने.४.१२१ ॥ [ब्रह्मैव तेन गन्तव्यं] आतां अविवेक कुमारत्वा मुकले । जयां विरक्तीचें पाणिग्रहण जाहालें । मग उपासन जिहीं आणिलें । योगाग्नीचें ॥ ज्ञाने.४.१२२ ॥</p>
<p>दैवमेवापरे यज्ञं योगिनः पर्युपासते । ब्रह्माग्नावपरे यज्ञं यज्ञेनैवोपजुह्वति ॥ भ.गी.४.२५ ॥</p>
<p>[दैवमिति] जे यजनशील अहर्निशीं । जिहीं अविद्या हविली मनेंसीं । गुरुवाक्यहुताशीं । हवन केलें ॥ ज्ञाने.४.१२३ ॥ तिहीं योगाग्निकी यजिजे । तो दैवयज्ञ म्हणिजे । जेणें आत्मसुख कामिजे । पंडुकुमरा ॥ ज्ञाने.४.१२४ ॥ दैवास्तव पाळण । जो चिंतीना देहभरण । तो महायोगी जाण । दैवयोगें ॥ ज्ञाने.४.१२५ ॥ [ब्रह्माग्नाविति] आतां अवधारीं सांगेन आणिक । जे ब्रह्माग्नि साग्निक । तयांतें यज्ञेंचि यज्ञ देख । उपासिजे ॥ ज्ञाने.४.१२६ ॥</p>
<p>श्रोत्रादीनीन्द्रियाण्यन्ये संयमाग्निषु जुह्वति । शब्दादीन्विषयानन्य इन्द्रियाग्निषु जुह्वति ॥ भ.गी.४.२६ ॥</p>
<p>[श्रोत्रादीनीति] एक संयमाग्निहोत्री । ते युक्तित्रयाच्या मंत्रीं । यजन करिती पवित्रीं । इंद्रियद्रव्यीं ॥ ज्ञाने.४.१२७ ॥ [शब्दादीनिति] एकां वैराग्य रवि विवळे । तंव संयती विहार केले । तेथ अपावृत जाहाले । इंद्रियानळ ॥ ज्ञाने.४.१२८ ॥ तिहीं विरक्तीची ज्वाळा घेतली । तंव विकारांचीं इंधनें पळिपलीं । तेथ आशाधूमें सांडिलीं । पांचही कुंडें ॥ ज्ञाने.४.१२९ ॥ मग वाक्यविधीचिया निरवडी । विषय आहुती उदंडीं । हवन केलें कुंडीं । इंद्रियाग्नीच्या ॥ ज्ञाने.४.१३० ॥</p>
<p>सर्वाणीन्द्रियकर्माणि प्राणकर्माणि चापरे । आत्मसंयमयोगाग्नौ जुह्वति ज्ञानदीपिते ॥ भ.गी.४.२७ ॥</p>
<p>[आत्मसंयमयोगाग्नौ] एकी ययापरी पार्था । दोष क्षाळिले सर्वथा । एकी हृदयारणीं मंथा । विवेक केला ॥ ज्ञाने.४.१३१ ॥ तो उपशमें निहटिला । धैर्यभारें दाटिला । गुरुवाक्यें काढिला । बळकटपणें ॥ ज्ञाने.४.१३२ ॥ [ज्ञानदीपिते] ऐसें समरसें मंथन केलें । तेथ झडकरी काजा आलें । जे उज्जीवन जाहलें । ज्ञानाग्नीचें ॥ ज्ञाने.४.१३३ ॥ पहिला ऋद्धिसिद्धींचा संभ्रम । तो निवर्तोनि गेला धूम । मग प्रगटला सूक्ष्म । विस्फुलिंग ॥ ज्ञाने.४.१३४ ॥ तया मनाचें मोकळें । तेंचि पेटवण घातलें । जें यमनियमीं हळवारलें । आइतें होतें ॥ ज्ञाने.४.१३५ ॥ तेणें सादुकपणें ज्वाळा समृद्धा । [सर्वाणि] मग वासनांतराचिया समिधा । स्नेहेंसीं नानाविधा । जाळिलिया ॥ ज्ञाने.४.१३६ ॥ [इन्द्रियकर्माणि] तेथ सोहंमंत्रें दीक्षितीं । इंद्रियकर्माचिया आहुती । तिये ज्ञानानळीं प्रदीप्तीं । [जुह्वति] दिधलिया ॥ ज्ञाने.४.१३७ ॥ [प्राणकर्माणि चापरे] पाठीं प्राणकर्माचिये स्रुवेनिशीं । पूर्णाहुती पडलिया हुताशीं । तेथ अवभृथ समरसीं । सहजें जाहलें ॥ ज्ञाने.४.१३८ ॥ मग आत्मबोधींचें सुख । जें संयमाग्नीचें हुतशेष । तोचि पुरोडाश देख । घेतला तिहीं ॥ ज्ञाने.४.१३९ ॥ एक ऐशिया इहीं यजनीं । मुक्त ते जाहाले त्रिभुवनीं । या यज्ञक्रिया तरी आनानी । परी प्राप्य तें एक ॥ ज्ञाने.४.१४० ॥</p>
<p>द्रव्ययज्ञास्तपोयज्ञा योगयज्ञास्तथापरे । स्वाध्यायज्ञानयज्ञाश्च यतयः संशितव्रताः ॥ भ.गी.४.२८ ॥</p>
<p>[द्रव्ययज्ञा इति] एक द्रव्ययज्ञ म्हणिपती । एक तपसामग्रिया निपजविती । एक योगयागही आहाती । जे सांगितले ॥ ज्ञाने.४.१४१ ॥ [दैवमेवापरे यज्ञं श्लो. २५ । स्वाध्यायज्ञानयज्ञाश्च] एकी शब्दीं शब्द यजिजे । तो वाग्यज्ञ म्हणिजे । ज्ञानें ज्ञेय गमिजे । तो ज्ञानयज्ञ ॥ ज्ञाने.४.१४२ ॥ हें अर्जुना सकळ कुवाडें । जें अनुष्ठितां अतिसांकडें । [यतयः संशितव्रताः] परी जितेंद्रियासीचि घडे । योग्यतावशें ॥ ज्ञाने.४.१४३ ॥ ते प्रवीण तेथ भले । आणि योगसमृद्धि आथिले । म्हणोनि आपणपां तिहीं केलें । आत्महवन ॥ ज्ञाने.४.१४४ ॥</p>
<p>अपाने जुह्वति प्राणं प्राणेऽपानं तथापरे । प्राणापानगती रुद्ध्वा प्राणायामपरायणाः ॥ भ.गी.४.२९ ॥</p>
<p>[अपाने जुह्वतीति] मग अपानाग्नीचे मुखीं । प्राणद्रव्यें देखीं । हवन केलें एकी । अभ्यासयोगें ॥ ज्ञाने.४.१४५ ॥ [प्राणायामपरायणाः] एक अपान प्राणीं अर्पिती । [प्राणापानगती रुद्ध्वा] एक दोहींतेंही निरुंधिती । ते प्राणायामी म्हणिपती । पंडुकुमारा ॥ ज्ञाने.४.१४६ ॥</p>
<p>अपरे नियताहाराः प्राणान्प्राणेषु जुह्वति । सर्वेऽप्येते यज्ञविदो यज्ञक्षपितकल्मषाः ॥ भ.गी.४.३० ॥</p>
<p>[अपरे इति] एक वज्रयोगक्रमें । सर्वाहारसंयमें । प्राणीं प्राण संभ्रमें । हवन करिती ॥ ज्ञाने.४.१४७ ॥ [सर्वेऽपीति] ऐसे मोक्षकाम सकळ । समस्त हे यजनशीळ । जिहीं यज्ञद्वारा मनोमळ । क्षाळण केले ॥ ज्ञाने.४.१४८ ॥ जया अविद्याजात जाळितां । जें उरलें निजस्वभावता । जेथ अग्नि आणि होता । उरेचि ना ॥ ज्ञाने.४.१४९ ॥ जेथ यजितयाचा काम पुरे । यज्ञींचें विधान सरे । मागुतें जेथोनि वोसरे । क्रियाजात ॥ ज्ञाने.४.१५० ॥ विचार जेथ न रिगे । हेतु जयातें नेघे । जें द्वैतदोषसंगें । लिंपेचि ना ॥ ज्ञाने.४.१५१ ॥</p>
<p>यज्ञशिष्टामृतभुजो यान्ति ब्रह्म सनातनम् । नायं लोकोऽस्त्ययज्ञस्य कुतोऽन्यः कुरुसत्तम ॥ भ.गी.४.३१ ॥</p>
<p>[यज्ञशिष्टामृतभुजः] ऐसें अनादिसिद्ध चोखट । जें ज्ञान यज्ञावशिष्ट । तें सेविती ब्रह्मनिष्ठ । ब्रह्माहंमंत्रें ॥ ज्ञाने.४.१५२ ॥ ऐसे शेषामृतें धाले । [यान्ति ब्रह्म सनातनम्] की अमर्त्यभावा आले । म्हणोनि ब्रह्म ते जाहले । अनायासें ॥ ज्ञाने.४.१५३ ॥ [नायं लोकोऽस्त्ययज्ञस्य] येरां विरक्ति माळ न घालीचि । जयां संयमाग्नीची सेवा न घडेचि । जे योगयाग न करितीचि । जन्मले साते ॥ ज्ञाने.४.१५४ ॥ जयां ऐहिक धड नाहीं । [कुतोऽन्यः कुरुसत्तम] तयांचें परत्र पुससी काई । म्हणोनि असो हे गोष्टी पाहीं । पंडुकुमरा ॥ ज्ञाने.४.१५५ ॥</p>
<p>एवं बहुविधा यज्ञा वितता ब्रह्मणो मुखे । कर्मजान्विद्धि तान्सर्वानेवं ज्ञात्वा विमोक्ष्यसे ॥ भ.गी.४.३२ ॥</p>
<p>[एवमिति] ऐसें बहुतीं परीं अनेग । जे सांगीतले तुज कां याग । ते विस्तारूनि वेदें चांग । म्हणितले आहाती ॥ ज्ञाने.४.१५६ ॥ [कर्मजानिति] परी तेणें विस्तारें काय करावें । हेंचि कर्मसिद्ध जाणावें । येतुलेनि कर्मबंध स्वभावें । पावेल ना ॥ ज्ञाने.४.१५७ ॥</p>
<p>श्रेयान्द्रव्यमयाद्यज्ञाज्ज्ञानयज्ञः परन्तप । सर्वं कर्माखिलं पार्थ ज्ञाने परिसमाप्यते ॥ भ.गी.४.३३ ॥</p>
<p>[श्रेयानिति] अर्जुना वेद जयांचें मूळ । जे क्रियाविशेष स्थूळ । जया नव्हाळियेचें फळ । स्वर्गमुख ॥ ज्ञाने.४.१५८ ॥ ते द्रव्यदियाग कीर होती । परी ज्ञानयज्ञाची सरी न पवती । जैसी तारातेजसंपत्ती । दिनकरापाशीं ॥ ज्ञाने.४.१५९ ॥ देखें परमात्मसुखनिधान । साधावया योगीजन । जें न विसंबिती अंजन । उन्मेषनेत्रीं ॥ ज्ञाने.४.१६० ॥ [सर्वमिति] जें धांवतया कर्माची लाणी । नैष्कर्म्यबोधाची खाणी । जें भुकेलिया धणी । साधनाची ॥ ज्ञाने.४.१६१ ॥ जेथ प्रवृत्ति पांगुळ जाहाली । तर्काची दृष्टी गेली । जेणें इंद्रियें विसरलीं । विषयसंग ॥ ज्ञाने.४.१६२ ॥ मनाचें मनपण गेलें । जेथ बोलाचें बोलकेपण ठेलें । जयामाजि सांपडलें । ज्ञेय दिसे ॥ ज्ञाने.४.१६३ ॥ जेथ वैराग्याचा पांग फिटे । विवेकाचाही सोस तुटे । जेथ न पाहतां सहज भेटे । आपणपें ॥ ज्ञाने.४.१६४ ॥</p>
<p>तद्विद्धि प्रणिपातेन परिप्रश्नेन सेवया । उपदेक्ष्यन्ति ते ज्ञानं ज्ञानिनस्तत्त्वदर्शिनः ॥ भ.गी.४.३४ ॥</p>
<p>[तद्विद्धि प्रणिपातेन] तें गा ज्ञान पैं बरवें । जरी मनीं आथि जाणावें । तरी संतांतें भजावें । सर्वस्वेंसीं ॥ ज्ञाने.४.१६५ ॥ जे ज्ञानाचा कुरुठा । तेथ सेवा हा दारिवंठा । तो स्वाधीन करिती सुभटा । वोळगोनी ॥ ज्ञाने.४.१६६ ॥ [सेवया] तरी तनुमनजीवें । चरणांसी लागावें । आणि अगर्वता करावें । दास्य सकळ ॥ ज्ञाने.४.१६७ ॥ [परिप्रश्नेन] मग अपेक्षित जें आपुलें । [उपदेक्ष्यन्ति ते ज्ञानं] तेंही सांगतील पुसिलें । जेणें अंतःकरण बोधलें । संकल्पा न ये ॥ ज्ञाने.४.१६८ ॥</p>
<p>यज्ज्ञात्वा न पुनर्मोहमेवं यास्यसि पाण्डव । येन भूतान्यशेषेण द्रक्ष्यस्यात्मन्यथो मयि ॥ भ.गी.४.३५ ॥</p>
<p>[ज्ञानिनस्तत्त्वदर्शिनः ३४] जयाचेनि वाक्य उजिवडें । जाहालें चित्त निधडें । ब्रह्माचेनि पाडें । निःशंक होय ॥ ज्ञाने.४.१६९ ॥ [येन भूतानीति] ते वेळीं आपणपेयासहितें । इयें अशेषेंही भूतें । माझ्या स्वरूपीं अखंडितें । देखसी तूं ॥ ज्ञाने.४.१७० ॥ [यज्ज्ञात्वेति] ऐसें ज्ञानप्रकाशें पाहेल । तैं मोहांधकार जाईल । जैं श्रीगुरुकृपा होईल । पार्था गा ॥ ज्ञाने.४.१७१ ॥</p>
<p>अपि चेदसि पापेभ्यः सर्वेभ्यः पापकृत्तमः । सर्वं ज्ञानप्लवेनैव वृजिनं सन्तरिष्यसि ॥ भ.गी.४.३६ ॥</p>
<p>[अपीति] जरी कल्मषाचा आगर । तूं भ्रांतीचा सागर । व्यामोहाचा डोंगर । होऊनि अससी ॥ ज्ञाने.४.१७२ ॥ [सर्वमिति] तऱ्ही ज्ञानशक्तीचेनि पाडें । हें आघवेंचि गा थोकडें । ऐसें सामर्थ्य असे चोखडें । ज्ञानीं इये ॥ ज्ञाने.४.१७३ ॥ देखें विश्वसंभ्रमाऐसा । जो अमूर्ताचा कडवसा । तो जयाचिया प्रकाशा । पुरेचिना ॥ ज्ञाने.४.१७४ ॥ तया कायसे हे मनोमळ । हें बोलतांचि अति किडाळ । नाहीं येणें पाडें ढिसाळ । दुजें जगीं ॥ ज्ञाने.४.१७५ ॥</p>
<p>यथैधांसि समिद्धोऽग्निर्भस्मसात्कुरुतेऽर्जुन । ज्ञानाग्निः सर्वकर्माणि भस्मसात्कुरुते तथा ॥ भ.गी.४.३७ ॥</p>
<p>[ज्ञानाग्निरिति] सांगें भुवनत्रयाची काजळी । जे गगनामाजी उधवली । तिये प्रळयींचे वावटुळीं । काय अभ्र पुरे ॥ ज्ञाने.४.१७६ ॥ [यथैधांसीति] की पवनाचेनि कोपें । पाणियेंचि जो पळिपे । तो प्रळयानळ दडपे । तृणकाष्ठें काई ॥ ज्ञाने.४.१७७ ॥</p>
<p>न हि ज्ञानेन सदृशं पवित्रमिह विद्यते । तत्स्वयं योगसंसिद्धः कालेनात्मनि विन्दति ॥ भ.गी.४.३८ ॥</p>
<p>[न हि ज्ञानेन सदृशं] म्हणोनि असो हें न घडे । तें विचारितांचि असंगडें । पुढती ज्ञानाचेनि पाडें । पवित्र न दिसे ॥ ज्ञाने.४.१७८ ॥ एथ ज्ञान हें उत्तम होये । आणिकही एक तैसें कें आहे । जैसें चैतन्य कां नोहे । दुसरें गा ॥ ज्ञाने.४.१७९ ॥ या महातेजाचेनि कसें । जरी चोखाळ प्रतिबिंब दिसे । कां गिंवसिलें गिंवसे । आकाश हें ॥ ज्ञाने.४.१८० ॥ ना तरी पृथ्वीचेनि पाडें । कांटाळें जरी जोडे । तरी उपमा ज्ञानीं घडे । पंडुकुमरा ॥ ज्ञाने.४.१८१ ॥ [पवित्रमिह विद्यते] म्हणूनि बहुतीं परी पाहतां । पुढतपुढती निर्धारितां । हे ज्ञानाची पवित्रता । ज्ञानींचि आथी ॥ ज्ञाने.४.१८२ ॥ जैसी अमृताची चवी निवडिजे । तरी अमृताचिसारिखी म्हणिजे । तैसें ज्ञान हें उपमिजे । ज्ञानेंसींचि ॥ ज्ञाने.४.१८३ ॥ [तत्स्वयमिति । उत्तरार्धं स्पष्टम्] आतां यावरी जें बोलणें । तें वायांचि वेळ फेडणें । तंव साचचि हें पार्थ म्हणे । जें बोलत असां ॥ ज्ञाने.४.१८४ ॥ परी तेंचि ज्ञान केवीं जाणावें । ऐसें अर्जुनें जंव पुसावें । तंव तें मनोगत देवें । जाणीतलें ॥ ज्ञाने.४.१८५ ॥ मग म्हणतसे किरीटी । आतां चित्त देईं इये गोठी । सांगेन ज्ञानाचिये भेटी । उपाय तुज ॥ ज्ञाने.४.१८६ ॥</p>
<p>श्रद्धावाँल्लभते ज्ञानं तत्परः संयतेन्द्रियः । ज्ञानं लब्ध्वा परां शान्तिमचिरेणाधिगच्छति ॥ भ.गी.४.३९ ॥</p>
<p>आत्मसुखाचिया गोडिया । विटे जो कां सकळ विषयां । जयाच्या ठायीं इंद्रियां । मान नाहीं ॥ ज्ञाने.४.१८७ ॥ [श्रद्धावान् लभते ज्ञानं] जो मनासी चाड न सांगे । जो प्रकृतीचें केलें नेघे । जो श्रद्धेचेनि संभोगें । सुखिया जाहला ॥ ज्ञाने.४.१८८ ॥ तयातेंचि गिंवसित । तें ज्ञान पावे निश्चित । जयामाजि अचुंबित । शांति असे ॥ ज्ञाने.४.१८९ ॥ [ज्ञानं लब्ध्वा परां शान्ति] तें ज्ञान हृदयीं प्रतिष्ठे । आणि शांतीचा अंकुर फुटे । [अचिरेणाधिगच्छति] मग विस्तार बहु प्रगटे । आत्मबोधाचा ॥ ज्ञाने.४.१९० ॥ [अयमभिप्रायः] मग जेउती वास पाहिजे । तेउती शांतीचि देखिजे । तेथ आपपर नेणिजे । निर्धारितां ॥ ज्ञाने.४.१९१ ॥ ऐसा हा उत्तरोत्तर । ज्ञानबीजाचा विस्तार । सांगतां असे अपार । परी असो आतां ॥ ज्ञाने.४.१९२ ॥</p>
<p>अज्ञश्चाश्रद्दधानश्च संशयात्मा विनश्यति । नायं लोकोऽस्ति न परो न सुखं संशयात्मनः ॥ भ.गी.४.४० ॥</p>
<p>[अश्रद्दधानश्च] ऐकें जया प्राणियाच्या ठायीं । इया ज्ञानाची आवडी नाहीं । तयाचें जियालें म्हणों काई । वरी मरण चांग ॥ ज्ञाने.४.१९३ ॥ [अज्ञश्च] शून्य जैसें गृह । कां चैतन्येंवीण देह । तैसें जीवित तें संमोह । ज्ञानहीन ॥ ज्ञाने.४.१९४ ॥ अथवा ज्ञान कीर आपु नोहे । परी ते चाड एकी जरी वाहे । तरी तेथ जिव्हाळा कांहीं आहे । प्राप्तीचा पैं ॥ ज्ञाने.४.१९५ ॥ [संशयात्मा] वांचूनि ज्ञानाची गोठी कायसी । परी ते आस्थाही न धरी मानसीं । तरी तो संशयरूप हुताशीं । पडिला जाण ॥ ज्ञाने.४.१९६ ॥ जे अमृतही परी नावडे । ऐसें सांवियाचि अरोचक जैं पडे । [विनश्यति] तैं मरण आलें असे फुडें । जाणों ये की ॥ ज्ञाने.४.१९७ ॥ तैसा विषयसुखें रंजे । जो ज्ञानेंसींचि माजे । तो संशयें अंगिकारिजे । एथ भ्रांति नाहीं ॥ ज्ञाने.४.१९८ ॥ [नायं लोकोऽस्ति न परो] मग संशयीं जरी पडिला । तरी निभ्रांत जाणें नासला । तो ऐहिकपरत्रा [न सुखं संशयात्मनः] मुकला । सुखासि गा ॥ ज्ञाने.४.१९९ ॥ जया काळज्वर आंगीं बाणे । तो शीतोष्णें जैशीं नेणे । आगी आणि चांदिणें । सरिसेंचि मानी ॥ ज्ञाने.४.२०० ॥ तैसें साच आणि लटिकें । विरुद्ध आणि निकें । संशयीं तो नोळखे । हिताहित ॥ ज्ञाने.४.२०१ ॥ हा रात्री दिवस पाहीं । जैसा जात्यंधा ठाउवा नाहीं । तैसें संशयीं असतां कांहीं । मना न ये ॥ ज्ञाने.४.२०२ ॥ [प्रकरणार्थः] म्हणऊनि संशयाहूनि थोर । आणिक नाहीं पाप घोर । हा विनाशाची वागुर । प्राणियांसी ॥ ज्ञाने.४.२०३ ॥ येणेंकारणें तुवां त्यजावा । आधीं हाचि एक जिणावा । जो ज्ञानाचिया अभावा- । माजि असे ॥ ज्ञाने.४.२०४ ॥ जैं अज्ञानाचें गडद पडे । तैं हा बहुवस मनीं वाढे । म्हणोनि सर्वथा मार्ग मोडे । विश्वासाचा ॥ ज्ञाने.४.२०५ ॥ हृदयीं हाचि न समाये । बुद्धीतें गिंवसूनि ठाये । तेथें संशयात्मक होये । लोकत्रय ॥ ज्ञाने.४.२०६ ॥</p>
<p>योगसंन्यस्तकर्माणं ज्ञानसञ्छिन्नसंशयम् । आत्मवन्तं न कर्माणि निबध्नन्ति धनञ्जय ॥ भ.गी.४.४१ ॥</p>
<p>[योगसंन्यस्तेति] ऐसा जरी थोरावे । तरी उपायें एकें आंगवे । जरी हातीं होय बरवें । ज्ञानखड्ग ॥ ज्ञाने.४.२०७ ॥ तरी तेणें ज्ञानशस्त्रें तिखटें । निखळ हा निवटे । [आत्मवन्तमिति] मग निःशेष खता फिटे । मानसींचा ॥ ज्ञाने.४.२०८ ॥</p>
<p>तस्मादज्ञानसम्भूतं हृत्स्थं ज्ञानासिनात्मनः । छित्त्वैनं संशयं योगमातिष्ठोत्तिष्ठ भारत ॥ भ.गी.४.४२ ॥ ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादेब्रह्मार्पणयोगो नाम चतुर्थोऽध्यायः ॥ भ.गी.४.पुष्पिका ॥</p>
<p>[तस्मादिति स्पष्टम्] याकारणें पार्था । उठीं वेगीं वरौता । [छित्त्वैनमिति] नाश करोनि हृदयस्था । संशयासी ॥ ज्ञाने.४.२०९ ॥ [उत्तराध्यायार्थसङ्गतिः] ऐसें सर्वज्ञाचा बाप । जो श्रीकृष्ण ज्ञानदीप । तो म्हणतसे सकृप । ऐकें राया ॥ ज्ञाने.४.२१० ॥ तंव या पूर्वापार बोलाचा । विचार करूनि कुमर पंडूचा । कैसा प्रश्न अवसरींचा । करिता होईल ॥ ज्ञाने.४.२११ ॥ ते कथेची संगती । भावाची संपत्ती । रसाची उन्नती । म्हणिपेल पुढां ॥ ज्ञाने.४.२१२ ॥ जयाचिया बरवेपणीं । कीजे आठां रसांची [श्रृङ्गारवीरकरुणाद्भुतहास्यभयानकाः । बीभत्सरौद्रौ च रसाः] वोवाळणी । जो सज्जनाचिये आयणी । विसावा जगीं ॥ ज्ञाने.४.२१३ ॥ जो शांतचि अभिनवेल । ते परियेसा मऱ्हाटे बोल । जे समुद्राहूनि सखोल । अर्थभरित ॥ ज्ञाने.४.२१४ ॥ जैसें बिंब तरी बचकेचि एवढें । परी प्रकाशासि त्रिभुवन थोकडें । शब्दाची व्याप्ति तेणें पाडें । अनुभवावी ॥ ज्ञाने.४.२१५ ॥ ना तरी कामितयाचिया इच्छा । फळे कल्पवृक्ष जैसा । बोल व्यापक होय तैसा । तरी अवधान द्यावें ॥ ज्ञाने.४.२१६ ॥ हें असो काय म्हणावें । सर्वज्ञ जाणती स्वभावें । तरी निकें चित्त द्यावें । हे विनंति माझी ॥ ज्ञाने.४.२१७ ॥ जेथ साहित्य आणि शांती । हे रेखा दिसे बोलती । जैसी लावण्यगुण कुळवती । आणि पतिव्रता ॥ ज्ञाने.४.२१८ ॥ आधींचि साखर आवडे । तेचि जरी ओखदीं जोडे । तरी सेवावी ना कां कोडें । नावानावा ॥ ज्ञाने.४.२१९ ॥ सहजें मलयानिल मंद सुगंध । तया अमृताचा होय स्वाद । आणि तेथेंचि जोडे नाद । जरी दैवगत्या ॥ ज्ञाने.४.२२० ॥ तरी स्पर्शें सर्वांग निववी । स्वादें जिव्हेतें नाचवी । तेवींचि कानांकरवीं म्हणवी । बाप माझा ॥ ज्ञाने.४.२२१ ॥ तैसें कथेचें इये ऐकणें । एक श्रवणांसि होय पारणें । आणि संसारदुःख मूळवणें । विकृतीविणें ॥ ज्ञाने.४.२२२ ॥ जरी मंत्रेंचि वैरी मरे । तरी वायां कां बांधावे कटारे । रोग जाय दुधें साखरें । तरी निंब कां पियावा ॥ ज्ञाने.४.२२३ ॥ तैसा मनाचा मार न करितां । आणि इंद्रियां दुःख न देतां । एथ मोक्ष असे आयता । श्रवणाचिमाजि ॥ ज्ञाने.४.२२४ ॥ म्हणोनि आथिलिया आराणुका । गीतार्थ हा निका । ज्ञानदेव म्हणे आइका । निवृत्तिदास ॥ ज्ञाने.४.२२५ ॥</p>
<p>इति श्रीज्ञानदेवविरचितायां भावार्थदीपिकायां चतुर्थोऽध्यायः ॥ ४ ॥ श्लोक ४२, ओव्या २२५.</p>
</section>
</body>
</html>
