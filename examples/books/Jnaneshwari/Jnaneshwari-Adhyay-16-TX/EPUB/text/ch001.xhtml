<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="en-US">
<head>
  <meta charset="utf-8" />
  <meta name="generator" content="pandoc" />
  <title>ch001.xhtml</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" type="text/css" href="../styles/stylesheet1.css" />
</head>
<body epub:type="bodymatter">
<section id="shreejñāneshwarī-adhyay-16-transliterated" class="level1 unnumbered">
<h1 class="unnumbered">ShreeJñāneshwarī Adhyay 16 Transliterated</h1>
<p>|| ShreeJñāneshwarī ||</p>
<p>Adhyāya 16 vā</p>
<p>Māvaḷavīta vishwābhāsa | navala udayalā chaṅḍāṁsha | adwayābjinīvikāsha | vaṁṅdū ātā || Jñāne.16.1 || Ĵo avidyārātī rusoniyā | giḷī jñānājñānachāṅdaṇiyā | ĵo sudina karī jñāniyā | swabodhāchā || Jñāne.16.2 || Jeṇe vivaḷatiye savaḷe | lāhoni ātmajñānāche ḍoḷe | sāṅḍitī dehāhaṅtechī avisāḷe | jīvapakṣhī || Jñāne.16.3 || Liṅgadeha kamaḷāchā | poṭī veṅchatayā chidbhramarāchā | baṅdimokṣha jayāĉhā | udailā hoya || Jñāne.16.4 || Shabdāchiyā āsakaḍī | bhedanadīchyā dohī thaḍī | ākraṅdata virahaveḍī | buddhibodha || Jñāne.16.5 || Tayā chakravākāṅche mithuna | sāmarasyāche samādhāna | bhogavī ĵo chidgagana- | bhuvanadivā || Jñāne.16.6 || Jeṇe pāhāliye pāhāṅṭe | bhedāchī choraḷī phiṭe | righatī ātmānubhavavāṭe | pāṅthika yogī || Jñāne.16.7 || Jayāĉheni vivekakiraṇasaṅge | unmekhasūryakāṅta phuṇage | dīpale jāḷitī dāṅge | saṁsārāchī || Jñāne.16.8 || Jayāĉhā rashmipuṅja nibara | hotā swarūpa ukharī sthira | ye mahāsiddhīchā pūra | mrugajaḷa te || Jñāne.16.9 || Ĵo pratyagbodhāchiyā māthayā | sohaṅtechā madhyāhnī āliyā | lape ātmabhrāṅti chhāyā | āpaṇapā taḷī || Jñāne.16.10 || Te veḷī vishwaswapnāsahite | koṇa anyathāmatī nidrete | sāṅbhāḷī nurechi jethe | māyārātī || Jñāne.16.11 || Mhaṇauni adwayabodhapāṭaṇī | tetha mahānaṅdāchī dāṭaṇī | maga sukhā-nubhūtīchī gheṇī deṇī | maṅdāvo lāgatī || Jñāne.16.12 || Kiṁbahunā aisaise | muktakaivalya sudivase | sadā lāhije kā prakāshe | jayāchenī || Jñāne.16.13 || Ĵo nijadhāmavyomīṅchā rāvo | udailāchi udaijatakheṁvo | pheḍī pūrvādi dishāṅsi ṭhāvo | udayāstāchā || Jñāne.16.14 || Na disaṇe disaṇeṅnasī māvaḷavī | dohī jhāṅkile te saiṅgha pālavī | kāya bahu bolo te āghavī | ukhāchi ānī || Jñāne.16.15 || To ahorātrāṅchā pailakaḍa | koṇe dekhāvā jñānamārtaṅḍa | ĵo prakāshyeṁvīṇa suravāḍa | prakāshāchā || Jñāne.16.16 || Tayā chitsūryā Shreenivruttī | ātā namochi mhaṇo puḍhatapuḍhatī | je bādhakā yeijatase stutī | bolāchiyā || Jñāne.16.17 || Devāche mahimāna pāhoniyā | stutī tarī yeije chāṅgāvayā | jari stavya buddhīsī layā | jāije kā || Jñāne.16.18 || Ĵo sarvaneṇivā jāṇije | maunāchiyā miṭhiyā vānije | kāhīṅcha na honi āṇije | āpaṇapayā ĵo || Jñāne.16.19 || Jayā tujhiyā uddeshāsāṭhī | pashyaṅtī madhyamā poṭī | sūni paresīhī pāṭhī | vaikharī vire || Jñāne.16.20 || Tayā tūte mī sevakapaṇe | levavī bolakeyā stotrāche leṇe | he upasāhāveṁhī mhaṇatā uṇe | adwayānaṅdā || Jñāne.16.21 || Pari raṅke amrutāchā sāgara | dekhiliyā paḍe uchitāchā visara | maga karū dhāṁve pāhuṇera | shākāṅchā tayā || Jñāne.16.22 || Tetha shākahī kīra bahuta mhaṇāvā | tayāĉhā harṣhavegachi to ghyāvā | uĵaḷoni divya tejā hātivā | te bhaktīchi pāhāvī || Jñāne.16.23 || Bāḷā uchita ĵāṇaṇe hoye | tarī bāḷapaṇachi ke āhe | pari sāchachi yerī māye | mhaṇoni toṣhe || Jñāne.16.24 || Hā gā gāṁvarase bharale | pāṇī pāṭhī pāya deta āle | te Gaṅgā kāya mhaṇitale | parate sara || Jñāne.16.25 || Jī bhrugūchā kaisā apakāra | kī to mānūni priyopachāra | kāya toṣhechi nā Shāraṅggadhara | gurutwāsī || Jñāne.16.26 || Kī āṅdhāre khatele aṁbara | ĵāle divasanāthāsamora | teṇe tayāte parhā sara | mhaṇitale kāī || Jñāne.16.27 || Tevi bhedabuddhīchiye tuḷe | ghālūna sūryashleṣhāche kāṅṭāḷe | tukilāsī te yekī veḷe | upasāhiĵo jī || Jñāne.16.28 || Jihī dhyānāchā ḍoḷā pāhilāsī | vedādi vāchā vānilāsī | je upasāhile tayāṁsī | te āmhāṅhī karī || Jñāne.16.29 || Pari mī āṇi tujhyā guṇī | lāṅchāvalo aparādha na gaṇī | bhalate karī parī ardhadhaṇī | nuṭhī kadā || Jñāne.16.30 || Miyā Gītā yeṇe nāve | tuĵhe pasāyāmruta suhāve | vānū lādhalo teṇe duṇena thāve | daivalo daive || Jñāne.16.31 || Mājhiyā satyavādāche tapa | vāchā kele bahuta kalpa | tayā phaḷāche he mahādwīpa | pātalī prabhu || Jñāne.16.32 || Puṇye poshilī asādhāraṇe | tiye tuĵhe guṇa vānaṇe | deūni maĵa uttīrṇe | jālī ājī || Jñāne.16.33 || Jī jīvitwāchyā āḍavī | ātuḍalo hoto maraṇagāṁvī | te avadasāchi āghavī | pheḍilī ājī || Jñāne.16.34 || Je Gītā yeṇe nāṅve nāvāṇigī | je avidyā jiṇoni dāṭugī | te kīrti tujhī āmhā ĵogī | vānāvayā jālī || Jñāne.16.35 || Pai nirdhanāgharī vānivase | mahālakṣhmī yeūni baise | tayāte nirdhana aise | mhaṇo ye kāī || Jñāne.16.36 || Kā aṅdhakārāchiyā ṭhāyā | daive sūrya āliyā | to aṅdhakārachi jagā yayā | prakāsha nohe || Jñāne.16.37 || Jayā devāchī pāhatā thorī | vishwa paramāṇuhī dashā na dharī | to bhāvāchiye sarobarī | navhechi kāī || Jñāne.16.38 || Taisā mī Gītā vākhāṇī | he khapuṣhpāchī turaṁbaṇī | pari samarthe tuvā shirayāṇī | pheḍilī te || Jñāne.16.39 || Mhaṇauni tuĵheni prasāde | mī Gītāpadye agādhe | nirūpīna jī vishade | Jñānadev mhaṇe || Jñāne.16.40 || [Adhyāyasaṅggatiḥ(hi)] Tari adhyāyī paṅdharāvā | ShreeKriṣhṇe tayā Pāṅḍavā | shāstrasiddhāṅta āghavā | ugāṇilā || Jñāne.16.41 || Je vrukṣharūpakaparibhāṣhā | kele upādhirūpa asheṣhā | sadwaidye jaise doṣhā | aṅgalīnā || Jñāne.16.42 || Āṇi kūṭastha ĵo akṣhara | dāvilā puruṣhaprakāra | teṇe upahitāhī ākāra | chaitanyā kelā || Jñāne.16.43 || Pāṭhī uttamapuruṣha | shabdāche karūni miṣha | dāvile chokha | ātmatattwa || Jñāne.16.44 || Ātmaviṣhayī āṅtuvaṭa | sādhana je āṅgadaṭa | jñāna heṁhī spaṣhṭa | chāvaḷalā || Jñāne.16.45 || Mhaṇauni iye adhyāyī | nirūpya nurechi kāhī | ātā gurushiṣhyā dohī | sneha lāhaṇā || Jñāne.16.46 || Eva iyeviṣhayī kīra | ĵāṇate bujhāvale apāra | pari mumukṣhu itara | sākāṅkṣha ĵāle || Jñāne.16.47 || Tyā maĵa puruṣhottamā | jñāne bheṭe ĵo suvarmā | to sarvajña tochi sīmā | bhaktīchīhī || Jñāne.16.48 || Aise he trailokyanāyake | bolile adhyāyāṅta shloke | tethe jñānachi bahuteke | vānile toṣhe || Jñāne.16.49 || Bharūni prapaṅchāchā ghoṅṭa | kīje dekhatāchi dekhatayā druṣhṭa | ānaṅdasāmrājyī pāṭa | bāṅdhije jīvā || Jñāne.16.50 || Yevaḍheyā lāṭhepaṇāchā upāvo | āna nāhīṅchi mhaṇe devo | hā samyakjñānāchā rāvo | upāyāṁmājī || Jñāne.16.51 || Aise ātmajijñāsu je hote | tihī toṣhaleni chitte | ādare tayā jñānāte | vovāḷile jīve || Jñāne.16.52 || Ātā āvaḍī jetha paḍe | tayāchi avasarī puḍhe puḍhe | rigo lāge he ghaḍe | prema aise || Jñāne.16.53 || Mhaṇauni jijñāsūṅchyā paikī | jñānī pratīti hoya nā jaṅva nikī | tava yoga kṣhema jñānavikhī | sphurelachi kī || Jñāne.16.54 || Mhaṇoni techi samyak jñāna | kaiseni hoya swādhīna | jāliyā vruddhiyatna | ghaḍela kevī || Jñāne.16.55 || Kā upaĵoṅchi je na lāhe | je upajaleṁhī avhāṭā sūye | te jñānī viruddha kāya āhe | he ĵāṇāve kī || Jñāne.16.56 || Maga ĵāṇatayā je virū | tayāchī vāṭa vāhatī karū | jñānahita te vichārū | sarvabhāve || Jñāne.16.57 || Aisā jñānajijñāsu tumhī samastī | bhāva ĵo dharilā ase chittī | to puravāvayā lakṣhmīpatī | bolijela || Jñāne.16.58 || Jñānāsi sujanma ĵoḍe | āpalī vishrāṅtīhī varī vāḍhe | te saṁpattīche pavāḍe | sāṅgela daivī || Jñāne.16.59 || Āṇi ajñānācheni kāmākāre | rāgadweṣhāṅsi de thāre | tiye āsuriyehī ghore | karīla rūpa || Jñāne.16.60 || Sahaja iṣhṭāniṣhṭakaraṇī | doghīchi iyā kavatukiṇī | he navamādhyāyī ubhāraṇī | kelī hotī || Jñāne.16.61 || Tetha sāumā gheyāvā uvāvo | tava voḍavalā āna prastāvo | tarī tayā prasaṅge ātā devo | nirūpīta ase || Jñāne.16.62 || Tayā nirūpaṇācheni nāve | adhyāya pada soḷāve | lāvaṇī pāhatā ĵāṇāve | māgilāvarī || Jñāne.16.63 || Pari he aso ātā prastutī | jñānāchyā hitāhitī | samarthā saṁpattī | iyāchi donhī || Jñāne.16.64 || Je mumukṣhumārgīṅchī boḷāvī | je moharātrīchī dharmadivī | te ādhī tava daivī | saṁpatti aikā || Jñāne.16.65 || Jetha eka ekāte pokhī | aise bahuta padārtha yekī | saṅpādijatī te lokī | saṁpatti mhaṇije || Jñāne.16.66 || Te daivī sukhasaṁbhavī | tetha daivaguṇe yekopajīvī | jālī mhaṇauni daivī | saṁpattī he || Jñāne.16.67 ||</p>
<p>Shrībhagavānuvācha - Abhayaṁ sattwasaṁshuddhirjñānayogavyavasthitiḥ(hi) | dānaṁ(n) damashcha yajñashcha swādhyāyastapa ārjavam || Bha.Gī.16.1 ||</p>
<p>[Shrībhagavānuvācha-abhayaṁ] Ātā tayāchi daivaguṇāṁ- | māji dhurechā baisaṇā | baise tayā ākarṇā | abhaya aise || Jñāne.16.68 || Tarī na ghalūni mahāpurī | na ghepe buḍaṇayāchī shiyārī | kā roga na gaṇije gharī | pathyāchiyā || Jñāne.16.69 || Taisā karmākarmāchiyā moharā | uṭhū nedūni ahaṅkārā | saṅsārāchā darārā | sāṅḍaṇe yeṇe || Jñāne.16.70 || Athavā aikyabhāvācheni paise | duje mānūni ātmā aise | bhayavārtā deshe | davaḍaṇe je || Jñāne.16.71 || Pāṇī buḍavū ye miṭhāte | tava mīṭhachi pāṇī āte | tevī āpaṇa ĵāleni adwaite | nāshe bhaya || Jñāne.16.72 || Agā abhaya yeṇe nāve | bolije te he ĵāṇāve | samyak jñānāche āghave | dhāvaṇe he || Jñāne.16.73 || [Sattwasaṁshuddhiḥ(hi)] Ātā sattwashuddhī je mhaṇije | te aishā chinhī jāṇije | tarī jaḷe na vijhe | rākhoṅḍī jaisī || Jñāne.16.74 || Kā pāḍivā vāḍhī na ghe | aṅvase tuṭī sāṅḍūni māge | mājī atisūkṣhma aṅge | chaṅdra jaisā rāhe || Jñāne.16.75 || Nā tarī vārṣhiyā sāṅḍilī | grīṣhme nāhī māṅḍilī | māji nijarūpe nivaḍalī | Gaṅgā jaisī || Jñāne.16.76 || Taisī saṅkalpavikalpāchī voḍhī | sāṅḍūni rajatamāchī kāvaḍī | bhogitā nijadharmāchī āvaḍī | buddhī ure || Jñāne.16.77 || Iṅdriyavargī dākhaviliyā | viruddhā athavā bhaliyā | vismaya kāhī keliyā | nuṭhī chittī || Jñāne.16.78 || Gāṅvā geliyā vallabha | pativratechā virahakṣhobha | bhalatesaṇī hānī lābha | na manī jevī || Jñāne.16.79 || Tevī satswarūpa ruchalepaṇe | buddhīche je aise ananya hoṇe | te sattwashuddhī mhaṇe | keshihaṅtā || Jñāne.16.80 || [Jñānayogavyavasthitiḥ(hi)] Ātā ātmalābhāvikhī | jñānayogāmājī ekī | je āpuliyā ṭhākī | hāṁve bhare || Jñāne.16.81 || Tetha sagaḷiye chittavruttī | tyāga karaṇe yā rītī | niṣhkāme pūrṇāhutī | hutāshī jaisī || Jñāne.16.82 || Kā sukuḷīne āpulī | ātmajā satkuḷīṅchi didhalī | he aso lakṣhmī sthirāvalī | mukuṅdī jaisī || Jñāne.16.83 || Taise nirvikalpapaṇe | je yogajñānīṅcha yā vruttika hoṇe | to tijā guṇa mhaṇe | Kriṣhṇanātha || Jñāne.16.84 || [Dānaṁ] Ātā dehavāchāchitte | yathāsaṁpanne vitte | vairī jāliyāhī ārtāte | na vaṅchaṇe je kā || Jñāne.16.85 || Phulī phaḷī chhāyā | muḷī patrīṅhī dhanaṅjayā | vāṭechā na chuke āliyā | vrukṣha jaisā || Jñāne.16.86 || Taise manauni dhanavarī | vidyamāne ālyā avasarī | shrāṅtāṅchiye manohārī | upayogā ĵāṇe || Jñāne.16.87 || Tayā nāṅva ĵāṇa dāna | je mokṣhanidhānāche aṅjana | he aso [damashcha] āyika chinha | damāche te || Jñāne.16.88 || Tari viṣhayeṅdriyamiḷaṇī | karūni ghāpe vituṭaṇī | jaise toḍije khaḍūḷa pāṇī | pārakeyā || Jñāne.16.89 || Taisā viṣhayajātāṅchā vārā | vāĵo nedije iṅdriyadwārā | iye bāṅdhoni pratyāhārā | hātī vopī || Jñāne.16.90 || Āṅtulā chittāche aṅgavarī | pravrutti pelūni māghārī | āgī suyije dāhīṅhī dwārī | vairāgyāchī || Jñāne.16.91 || Shwāsochchhvāsāhunī bahuvase | vrate āchare kharapuse | vosaṅtitā rātridivase | nārāṇuka jayā || Jñāne.16.92 || Pai dama aisā mhaṇipe | to hā ĵāṇa swarūpe | yajñārthahī saṅkṣhepe | sāṅgo aika || Jñāne.16.93 || [Yajñashcha] Tarī brāmhaṇa karūni dhure | striyādika paila mere | māĵhārī adhikāre | āpulālenī || Jñāne.16.94 || Jayā je sarvottama | bhajanīya devatā dharma | te teṇe yathāgama | vidhī yajije || Jñāne.16.95 || Jaisā dwija ṣhaṭkarme karī | shūdra tayāte namaskārī | kī dohīṁsihī sarobharī | nipaje yāga || Jñāne.16.96 || Taise adhikāraparyāloche | he yajña karaṇe sarvāṅche | pari viṣha phaḷāsheche | na ghāpe mājī || Jñāne.16.97 || Āṇi mī kartā aisā bhāvo | nedije dehācheni dwāre jāvo | nā vedājñesi tarī ṭhāvo | hoije swaye || Jñāne.16.98 || Arjunā eva yajña | sarvatra ĵāṇa sājña | kaivalyamārgīṅchā abhijña | sāṅgātī hā || Jñāne.16.99 || [Swādhyāyaḥ] Ātā cheṅḍuve bhūmī hāṇije | he navhe to hātā āṇije | kī kṣhetrī bī vikhurije | parī pikī lakṣha || Jñāne.16.100 || Nā tarī ṭhevile dekhāvayā | ādara kīje diviyā | kā shākhā phaḷe yāvayā | siṁpije mūḷa || Jñāne.16.101 || He bahū aso ārisā | āpaṇape dekhāvayā jaisā | puḍhatapuḍhatī bahuvasā | uṭije prītī || Jñāne.16.102 || Taisā pratipādya ĵo īshwara | to hoāvayālāgī gochara | shrutīchā niraṅtara | abhyāsa karaṇe || Jñāne.16.103 || Te dwijāṁsīṅcha brahmasūtra | yerā stotra kā nāmamaṅtra | āvartavaṇe pavitra | pāvāvayā tattwa || Jñāne.16.104 || Pārthā gā swādhyāvo | bolije to hā mhaṇe devo | ātā tapashabdābhiprāvo | āīka sāṅgo || Jñāne.16.105 || [Tapaḥ] Tarī dāne sarvaswa deṇe | veṅchaṇe te vyartha karaṇe | jaise phaḷoni swaye sukaṇe | oṣhadhīche || Jñāne.16.106 || Nā nā dhupāchā agnipravesha | kanakī tukāchā nāsha | pitrupakṣha poṣhitā rhāsa | chaṅdrāchā jaisā || Jñāne.16.107 || Taisā swarūpāchiyā prasarā- | lāgī prāṇeṅdriyasharīrā | āṭaṇī karaṇe je vīrā | techi tapa || Jñāne.16.108 || Athavā anārise | tapāche rūpa ĵarī ase | tari ĵāṇa jeṅvi dudhī haṁse | sūdalī chāṅchū || Jñāne.16.109 || Taise dehajīvāchiye meḷaṇī | ĵo udayajata sūye pāṇī | to viveka aṅtaḥkaraṇī | jāgavī ĵo || Jñāne.16.110 || Pāhatā ātmayākaḍe | pari buddhīchā paisa sāṅkaḍe | sanidra swapna buḍe | jāgaṇī jaise || Jñāne.16.111 || Taisā ātmaparyālocha | pravarte ĵo sācha | tapāchā hā nirvacha | dhanurdharā || Jñāne.16.112 || [Ārjavaṁ] Ātā bāḷāchyā hitī stanya | jaise nānābhūtī chaitanya | taise prāṇimātrī saujanya | ārjava te || Jñāne.16.113 ||</p>
<p>Ahiṁsā satyamakrodhastyāgaḥ(sh) shāntirapaishunam | dayā bhūteṣhwaloluptwaṁ mārdavaṁ hrīrachāpalam || Bha.Gī.16.2 ||</p>
<p>[Ahiṁsā] Āṇi jagāchiyā sukhoddeshe | sharīravāchāmānase | rāhāṭaṇe te ahiṁse | rūpa ĵāṇa || Jñāne.16.114 || [Satyaṁ] Ātā tīkha houni mavāḷa | jaise jātīche mukuḷa | kā teja parī shītaḷa | shashākāche || Jñāne.16.115 || Shake dāvitāṅchi roga pheḍū | āṇi jibhe tari navhe kaḍu | te vokhada nāhī mā ghaḍu | upamā kaiṅchī || Jñāne.16.116 || Tarī maūpaṇe bubuḷe | jhagaḍatāṁhī pari nāḍaḷe | yeravī phoḍī korāḷe | pāṇī jaise || Jñāne.16.117 || Taise toḍāvayā saṅdeha | tīkha jaise kā loha | shrāvyatwe tari mādhurya | pāyī ghālī || Jñāne.16.118 || Aiko ṭhātā kautuke | kānāte nighatī mukhe | je sāchārivecheni bike | brahmahī bhedī || Jñāne.16.119 || Kiṁbahunā priyapaṇe | koṇāteṅhī jhakaū neṇe | yathārtha tarī khupaṇe | nāhī kavaṇā || Jñāne.16.120 || Yerhavī gorī kīra kānā goḍa | pari sāchāchā pākhāḷī kīḍa | āgiyeche karaṇe ughaḍa | pari ĵaḷo te sācha || Jñāne.16.121 || Kānī lāgatā mahura | arthe vibhāṅḍī jivhāra | te vāchā navhe suṅdara | lāṁvachi pā || Jñāne.16.122 || Pari ahitī koponi sopa | lālanī maū jaise puṣhpa | tiye māteche swarūpa | jaise kā hoya || Jñāne.16.123 || Taise shravaṇasukhachatura | pariṇamoni sāchāra | bolaṇe je avikāra | te satya yethe || Jñāne.16.124 || [Akrodhaḥ] Ātā ghālitāṁhī pāṇī | pāṣhāṇī na nighe aṇī | kā mathiliyā loṇī | kāṅjī nedī || Jñāne.16.125 || Twachā pāye shirī | hāleyāhī phaḍe na karī | vasaṅtīṁhī aṁbarī | na hotī phule || Jñāne.16.126 || Nā nā raṁbhechenihī rūpe | shukī nuṭhijechi kaṅdarpe | kā bhasmī vahni na uddīpe | ghruteṅhī jevī || Jñāne.16.127 || Teviṅchi kumāru krodhe bhare | taisiyā maṅtrāchī bījākṣhare | tiye nimitteṁhī apāre | mīnaliyā || Jñāne.16.128 || Pai dhātayāhī pāyā paḍatā | nuṭhī gatāyu Paṅḍusutā | taisī nupaje upajavitā | krodhormi || Jñāne.16.129 || Akrodhatwa aise | nāṅva te ye dashe | ĵāṇa aise Shreenivāse | mhaṇitale tayā || Jñāne.16.130 || [Tyāgaḥ] Ātā mruttikātyāge ghaṭa | taṅtutyāge paṭa | tyajije jevī vaṭa | bījatyāge || Jñāne.16.131 || Kā tyajūni bhiṅtimātra | tyajije āghaveeṅchi chitra | kā nidrātyāge vichitra | swapnajāḷa te || Jñāne.16.132 || Nā nā jaḷatyāge taraṅga | varṣhātyāge megha | tyajijatī jevī bhoga | dhanatyāge || Jñāne.16.133 || Tevī buddhimaṅtī dehī | ahaṅtā sāṅḍūna pāhī | sāṅḍije asheṣhahī | saṁsārajāta || Jñāne.16.134 || Tayā nāṅva tyāga | mhaṇe to yajñāṅga | he mānūni subhaga | Pārth puse || Jñāne.16.135 || Ātā shāṅtīche liṅga | te vyakta maĵa sāṅga | devo mhaṇatī chāṅga | avadhāna deī || Jñāne.16.136 || [Shāntiḥ(hi)] Tarī giḷoni jñeyāte | jñātā jñānahī māghaute | hārape nirute | te shāṅti pai gā || Jñāne.16.137 || Jaisā praḷayāṁbūchā ubhaḍa | buḍaūni vishwāchā pavāḍa | hoya āpaṇape nibiḍa | āpaṇachi || Jñāne.16.138 || Maga ugama ogha siṅdhū | hā nurechi vyavahārabhedu | pari ĵarī jalaikyāĉhā bodhu | tohī kavaṇā || Jñāne.16.139 || Taisī jñeyā detā miṭhī | jñātrutwahī paḍe poṭī | maga ure techi kirīṭī | shāṅtīche rūpa || Jñāne.16.140 || [Apaishunaṁ] Ātā kadarthavita vyādhī | baḷīkaraṇāchiyā ādhī | āpa para na shodhī | sadwaidya jaisā || Jñāne.16.141 || Kā chikhalī rutalī gāye | dhaḍabhākaḍa na pāhe | ĵo tiyechiyā glānī hoye | kālābhulā || Jñāne.16.142 || Nā nā buḍatayāte sakaruṇa | na puse aṅtyaja kī brāmhaṇa | kāḍhūni rākhe prāṇa | hechi ĵāṇe || Jñāne.16.143 || Kī māyavaṇī pāpiye | ughaḍī kelī vipāye | te nesavilyāvīṇa na pāhe | shiṣhṭa jaisā || Jñāne.16.144 || Taise ajñānapramādādikī | kā prāktanīṁhī sadoṣhī | niṅdyatwāchyā sarvaviṣhī | khiḷile je || Jñāne.16.145 || Tayā āṅgīka āpale | deuniyā bhale | visaravijatī sale | salatī tiye || Jñāne.16.146 || Agā puḍhilāche doṣha | karūni āpuliye diṭhī chokha | maga ghāpe avaloka | tayāvarī || Jñāne.16.147 || Jaisā pujūni deva pāhije | perūni shetā jāije | toṣhauni prasāda gheije | atithīchā || Jñāne.16.148 || Taise āpuleni guṇe | puḍhilāche uṇe | pheḍuniyā pāhaṇe | tayākaḍe || Jñāne.16.149 || Vāṅchūni na viṅdhije varmī | nātuḍavije akarmī | na bolavije nāmī | sadoṣhī tihī || Jñāne.16.150 || Vari koṇe eke upāye | paḍile te ubhe hoye | techi kīje pari ghāye | nedāve varmī || Jñāne.16.151 || Pai uttamāchiyā sāṭī | nīcha mānije kirīṭī | he vāṅchoni diṭhī | doṣha na ghepe || Jñāne.16.152 || Agā apaishunyāche lakṣhaṇa | Arjunā he phuḍe ĵāṇa | mokṣhamārgīṅche sukhāsana | mukhya he gā || Jñāne.16.153 || [Dayā bhūteṣhu] Ātā dayā te aisī | pūrṇachaṅdrikā jaisī | nivavitā na kaḍasī | sāne thora || Jñāne.16.154 || Taise duḥkhitāṅche shiṇaṇe | hiratā sakaṇavapaṇe | uttamādhama neṇe | vivaṅchū gā || Jñāne.16.155 || Pai jagī jīvanāsārikhe | vastu aṅgavarī upakhe | pari jāte jīvita rākhe | truṇācheṁhī || Jñāne.16.156 || Taise puḍhilāṅcheni tāpe | kaḷavaḷaliye krupe | didhaleṁhī āpaṇape | nyūnachi mānī || Jñāne.16.157 || Nimna bharaliyā uṇe | pāṇī ḍhaḷoṅni neṇe | tevi shrāṅtā toṣhauni ĵāṇe | sāmore pā || Jñāne.16.158 || Pai pāyī kāṅṭā nehaṭe | tava vyathā jīvī umaṭe | taisā poḷe saṅkaṭe | puḍhilāṅchenī || Jñāne.16.159 || Kā pāvo shītaḷatā lāhe | kī te ḍoḷyāṅchilāgī hoye | taisā parasukhe jāye | sukhāvata ĵo || Jñāne.16.160 || Kiṅbahunā truṣhitālāgī | pāṇī ārāyile ase jagī | taise duḥkhitāṅche selabhāgī | jiṇe jayāche || Jñāne.16.161 || To puruṣha vīrarāyā | mūrtimaṅta ĵāṇa dayā | mī udayajatāṅchi tayā | rhuṇiyā lābhe || Jñāne.16.162 || [Aloluptwaṁ] Ātā sūryāsi jīve | anusaraliyā rājīve | pari te to na shive | saurabhya jaise || Jñāne.16.163 || Kā vasaṅtāchiyā vāhāṇī | āliyā vanashrīchyā akṣhauhiṇī | te na karītachi gheṇī | nigālā to || Jñāne.16.164 || He aso mahāsiddhīsī | lakṣhmīhī āliyā pāshī | pari mahāviṣhṇu jaisī | na gaṇīcha te || Jñāne.16.165 || Taise aihikīche kā swargīṅche | bhoga pāika jāliyā ichchheche | pari bhogāve he na ruche | manāmājī || Jñāne.16.166 || Bahuve kāya kautukī | jīva nohe viṣhayābhilākhī | aloluptwadashā ṭhāukī | ĵāṇa te he || Jñāne.16.167 || [Mārdavaṁ] Ātā māshiyā jaise mohaḷa | jaḷacharā jevi jaḷa | kā pakṣhiyā aṅtarāḷa | mokaḷe he || Jñāne.16.168 || Nā tarī bāḷakoddeshe | māteche sneha jaise | kā vasaṅtīṅchyā sparshe | maū malayānila || Jñāne.16.169 || Ḍoḷayā priyāṅchī bheṭī | kā piliyā kūrmīchī diṭhī | taisī bhūtamātrī rāhaṭī | mavāḷa te || Jñāne.16.170 || Sparshe atimrudu | mukhī ghetā suswādu | ghrāṇāsi sugaṅdhu | ujāḷa āṅge || Jñāne.16.171 || To āvaḍe tevaḍhā ghetā | viruddha ĵarī na hotā | tarī upame yetā | kāpura kī || Jñāne.16.172 || Parī mahābhūte poṭī vāhe | tevīṅchi paramāṇumāji sāmāye | yā vishwānusāra hoye | gagana jaise || Jñāne.16.173 || Kāya sāṅgo aise jiṇe | je jagācheni jīve prāṇe | tayā nāṁva mhaṇe | mārdava mī || Jñāne.16.174 || [Hrīḥ(hi)] Ātā parājaye rājā | jaisā kadarthije lājā | kā māniyā nistejā | nikruṣhṭāstava || Jñāne.16.175 || Nā nā chāṅḍāḷamaṅdirāshī | avachaṭe āliyā saṅnyāsī | maga lāja hoya jaisī | uttama tayā || Jñāne.16.176 || Kṣhatriyā raṇī paḷoni ĵāṇe | te koṇa sāhe lājiravāṇe | vaidhavye pāchāraṇe | mahāsatīyete || Jñāne.16.177 || Rūpasā udayale kuṣhṭha | saṅbhāvitā kuṭīche boṭa | tayā lājā prāṇasaṅkaṭa | hoya jaise || Jñāne.16.178 || Taise auṭahātapaṇe | je shava hoūni jiṇe | upaĵo upaĵo maraṇe | nāvāṅnāvā || Jñāne.16.179 || Jiye garbhamedamuse | raktamūtrarase | voṅtīva hoūni ase | te lājiravāṇe || Jñāne.16.180 || He bahu aso dehapaṇe | nāmarūpāsi yeṇe | nāhī lājiravāṇe | tayāhūnī || Jñāne.16.181 || Aisaisiyā avakaḷā | ghepe sharīrāchā kaṅṭāḷā | te lāja pai nirmaḷā | nisugā goḍa || Jñāne.16.182 || [Achāpalaṁ] Ātā sūtrataṅtū tuṭaliyā | cheṣhṭāchi ṭhāke sāyakhaḍiyā | taisī prāṇajaye karmeṅdriyā | khuṅṭe gatī || Jñāne.16.183 || Kī māvaḷaliyā dinakara | sare kiraṇāṅchā prasara | taisā manojaye prakāra | buddhīṅdriyā || Jñāne.16.184 || Eva manapavananiyame | hotī dāhī iṅdriye akṣhame | te achāpalya varme | yeṇe hoya || Jñāne.16.185 ||</p>
<p>Tejaḥ(kh) kṣhamā dhrutiḥ(sh) shauchamadroho nātimānitā | bhavanti sampadaṁ(n) daivīmabhijātasya Bhārata || Bha.Gī.16.3 ||</p>
<p>[Tejaḥ] Ātā īshwaraprāptīlāgī | pravartatā jñānayogī | dhiṁvaseyāchyā āṅgī | vosivā navhe || Jñāne.16.186 || Vokhaṭe maraṇāaise | teṁhī āle agnipraveshe | parī prāṇeshwaroddeshe | nā gaṇīchi satī || Jñāne.16.187 || Taise ātmanāthāchiyā ādhī | lāvūni viṣhayaviṣhāchī bāṅdhī | dhāṁvo āvaḍe pāṇadhī | shūnyāchiye || Jñāne.16.188 || Na ṭhāke niṣhedha āḍa | na paḍe vidhīchī bhīḍa | nupajechi jīvī koḍa | mahāsiddhīche || Jñāne.16.189 || Aise īshwarākaḍe nija | dhāṁve āpasayā sahaja | tayā nāṅva teja | ādhyātmika te || Jñāne.16.190 || [Kṣhamā] Ātā sarvahī sāhātiyā garimā | garvā na ye techi kṣhamā | jaise deha vāhoni romā | vāhaṇe neṇe || Jñāne.16.191 || [Dhrutiḥ(hi)] Āṇi mātaliyā iṅdriyāṅche vega | kā prāchīne khavaḷale roga | athavā yogaviyoga | priyāpriyāṅche || Jñāne.16.192 || Yayā āghaviyāṅchāchi thora | eke veḷe āliyā pūra | tarī agastyāhūni dhīra | ubhā ṭhāke || Jñāne.16.193 || ĀKāshī dhūmāchī rekhā | uṭhilī bahuvā āgaḷikā | te giḷī yekī jhuḷukā | vārā jevī || Jñāne.16.194 || Taise adhibhūtādhidaivā | adhyātmādi upadravā | pātaleyā Pāṅḍavā | giḷūni ghālī || Jñāne.16.195 || Aise chittakṣhobhāchyā avasarī | uchalūni dhairyā je gāve karī | dhrutī mhaṇipe avadhārī | tiye te gā || Jñāne.16.196 || [Shauchaṁ] Ātā nirvāḷūni kanake | bharilā gāṅge pīyūṣhe | tayā kalashāchiyā sārikhe | shaucha ase || Jñāne.16.197 || Je āṅgī niṣhkāma āchāra | jīvī viveka sāchāra | to sabāhya ghaḍalā ākāra | shuchitwāchāchi || Jñāne.16.198 || [Adrohaḥ] Kā pheḍīta pāpa tāpa | pokhita tīrīṅche pādapa | samudrā ĵāya āpa | gaṅgeche jaise || Jñāne.16.199 || Kā jagāche āṅdhya pheḍita | shriyechī rāuḷe ughaḍita | nighe jaisā bhāswata | pradakṣhiṇe || Jñāne.16.200 || Taisī bāṅdhalī soḍita | buḍālī kāḍhita | sāṅkaḍī pheḍita | ārtāṅchiyā || Jñāne.16.201 || Kiṅbahunā divasarātī | puḍhilāṅche sukha unnatī | āṇita āṇita swārthī | praveshije || Jñāne.16.202 || Vāṅchūni āpuliyā kājālāgī | prāṇijātāṅchyā ahitabhāgī | saṅkalpāchīhī āḍavaṅgī | na karaṇe je || Jñāne.16.203 || Pai adrohatwa aishiyā goṣhṭī | aikasī jiyā kirīṭī | te sāṅgitale he diṭhī | pāho ye taise || Jñāne.16.204 || [Nātimānitā] Āṇi Gaṅgā shaṁbhūchyā māthā | pāvoni saṅkochalī jevi Pārthā | tevi mānyapaṇe sarvathā | lājaṇe je || Jñāne.16.205 || Te he puḍhatapuḍhatī | amānitwa ĵāṇa sumatī | māgā sāṅgitaleṅse kitī | techi te bolo || Jñāne.16.206 || [Bhavantīti] Eva iṁhī savvise | brahmasaṁpadā he vasata ase | mokṣhachakravartīche jaise | agrahāra hoya || Jñāne.16.207 || Nā nā he saṅpattī daivī | yā guṇatīrthāṅchī nitya navī | nirviṇṇasagarāṅchyā daivī | Gaṅgāchi ālī || Jñāne.16.208 || Kī guṇakusumāṅchī māḷā | he gheūni muktibāḷā | vairāgyanirapekṣhāchā gaḷā | giṁvasīta ase || Jñāne.16.209 || Kī savvisaguṇajyotī | iṁhī ujaḷūni āratī | Gītā ātmayā nijapatī | nīrājanā ālī || Jñāne.16.210 || Ugaḷite nirmaḷe | guṇa iyeṅchi muktāphaḷe | daivī shuktīkaḷe | Gītārṇavīṅchī || Jñāne.16.211 || Kāya bahu vānū aisī | abhivyakti ye apaisī | kele daivī guṇarāshī | saṁpattirūpa || Jñāne.16.212 || [Chūrṇikā] Ātā duḥkhāchī āṅtuvaṭa velī | doṣhakāṅṭyāṅchī ĵarī bharalī | tarī nijābhidhānī ghātalī | āsurī te || Jñāne.16.213 || Pai tyājya tyajāvayālāgī | jāṇāvī ĵarī anupayogī | tarī aikā te chāṅgī | shrotrashaktī || Jñāne.16.214 || Tarī narakavyathā thorī | āṇāvayā doṣhī aghorī | meḷa kelā te āsurī | saṁpattī he || Jñāne.16.215 || Nā nā viṣhavarga ekavaṭa | tayā nāṅva jaise bāsaṭa | āsurī saṁpattī hā khoṭa | doṣhāṅĉhā taisā || Jñāne.16.216 ||</p>
<p>Dambho darpo’bhimānashcha krodhaḥ(ph) pāruṣhyameva cha | ajñānaṁ(ñ) chābhijātasya Pārth sampadamāsurīm || Bha.Gī.16.4 ||</p>
<p>[Dambhaḥ] Tarī tayāchi āsurā | doṣhāṅmājī jayā vīrā | vāḍapaṇāchā ḍāṅgorā | to daṁbha aisā || Jñāne.16.217 || Jaisī āpulī jananī | nagna dāviliyā janī | te tīrthachi pari patanī | kāraṇa hoya || Jñāne.16.218 || Kā vidyā gurūpadiṣhṭā | bobhāiliyā chohaṭā | tarī iṣhṭadāchi pari aniṣhṭā | hetu hotī || Jñāne.16.219 || Pai āṅge buḍatā mahāpurī | je vege kāḍhī paila tīrī | te nāvachi bāṅdhiliyā shirī | buḍavī jaisī || Jñāne.16.220 || Kāraṇa je jīvitā | te vānile ĵarī sevitā | tarī annachi Paṅḍusutā | hoya viṣha || Jñāne.16.221 || Taisā druṣhṭādruṣhṭāchā sakhā | dharma jālā to phokārije dekhā | tarī tāritā tochi dekhā | lāgi hoya || Jñāne.16.222 || Mhaṇauni vāchechā chaubārā | ghātaliyā dharmāchā pasārā | dharmachi to adharma hoya vīrā | to daṅbha ĵāṇe || Jñāne.16.223 || [Darpaḥ] Ātā mūrkhāchiye jibhe | akṣharāṅchā āṁbukhā subhe | āṇi to brahmasabhe | na rijhe jaisā || Jñāne.16.224 || Kā mādurī lokāṅchā ghoḍā | gajapatīhī mānī thoḍā | kā kāṅṭiyevarilyā saraḍā | swargahī nīcha || Jñāne.16.225 || Truṇācheni iṅdhane | āgī dhāṅve gagane | thillarabaḷe mīne | na gaṇije siṅdhū || Jñāne.16.226 || Taisā māje striyā dhane | vidyā stutī bahute māne | eke divasīṅcheni parānne | alpaku jaisā || Jñāne.16.227 || Abhrachchhāyechiyā ĵoḍī | nidaiva ghara moḍī | mrugāṅbu dekhoni phoḍī | pāṇiyāḍhe mūrkha || Jñāne.16.228 || Kiṁbahunā aisaise | utaṇe je saṁpattimise | to darpa gā anārise | na bole gheī || Jñāne.16.229 || [Abhimānashcha] Āṇi jagā vedī vishwāsa | āṇi vishwāsī pūjya īsha | jagī eka tejasa | sūryachi hā || Jñāne.16.230 || Jagaspruhe āspada | eka sārvabhaumapada | na maraṇe nirvivāda | jagā paḍhiye || Jñāne.16.231 || Mhaṇauni ĵarī utsāhe | yāte vānū jāye | kī te āikoni matsara vāhe | phugo lāge || Jñāne.16.232 || Mhaṇe īshwarāte khāye | tayā vedā viṣha sūye | gauravāmājī trāye | bhaṅgīta ase || Jñāne.16.233 || Pataṅgā nāvaḍe jyotī | khadyotā bhānūchī khaṅtī | ṭiṭibhene apāṁpatī | vairī kelā || Jñāne.16.234 || Taisā abhimānācheni mohe | īshwarācheṅhī nāma na sāhe | bāpāte mhaṇe maĵa he | savatī jālī || Jñāne.16.235 || Aisā mānyatechā puṣhṭagaṅḍa | to abhimānī paramalaṅḍa | rauravāchā rūḍha | mārgachi pai || Jñāne.16.236 || [Krodhaḥ] Āṇi puḍhilāṅche sukha | dekhaṇiyāṅche hoya mikha | chaḍhe krodhāgnīche vikha | manovruttī || Jñāne.16.237 || Shītajaḷāchiye bheṭī | tātalā telī āgī uṭhī | chaṅdra dekhoni jaḷe poṭī | kolhā jaisā || Jñāne.16.238 || Vishwāche āyuṣhya jeṇe ujaḷe | to sūrya udailā dekhoni savaḷe | pāpiyā phuṭatī ḍoḷe | ḍuḍuḷāche || Jñāne.16.239 || Jagāchī sukhapahāṅṭa | chorā maraṇāhūni nikruṣhṭa | dudhāche kāḷakūṭa | hoya vyāḷī || Jñāne.16.240 || Agādhe samudrajaḷe | prāshitā adhika jaḷe | vaḍavāgnī na miḷe | shāṅtī kaṁhī || Jñāne.16.241 || Taisā vidyāvinodavibhave | dekhe puḍhilāṅchī daive | tava tava roṣha duṇāve | krodha to ĵāṇa || Jñāne.16.242 || [Pāruṣhyameva cha] Āṇi mana sarpāchī kuṭī | ḍoḷe nārāchāṅchī suṭī | bolaṇe te vruṣhṭī | iṅgaḷāṅchī || Jñāne.16.243 || Yera je kriyājāta | te tikhayāche karvata | aise sabāhya khasakhasita | jayāche gā || Jñāne.16.244 || To manuṣhyāṅta adhama ĵāṇa | pāruṣhyāche avataraṇa | ātā āika khuṇa | ajñānāchī || Jñāne.16.245 || [Ajñānaṁ(ñ) cheti] Tarī shītoṣhṇasparshā | nivāḍa neṇe pāṣhāṇa jaisā | kā rātrī āṇi divasā | jātyaṅdha to || Jñāne.16.246 || Āgī uṭhilā ārogaṇe | jaisā khādyākhādya na mhaṇe | kā parisa pāḍa neṇe | sonayā lohā || Jñāne.16.247 || Nā tari te nānārasī | righoni darvī jaisī | pari rasaswādāsī | chākho neṇe || Jñāne.16.248 || Kā vārā jaisā pārakhī | navhechi gā mārgāmārgāvikhī | taise krutyākrutya-vivekī | aṅdhapaṇa je || Jñāne.16.249 || He chokha he maiḷa | aise neṇoniyā bāḷa | dekhe te kevaḷa | mukhīṅchi ghālī || Jñāne.16.250 || Taise pāpapuṇyāche khichaṭe | karoni khātā buddhicheṣhṭe | kaḍu madhura na vāṭe | aisī je dashā || Jñāne.16.251 || Tiye nāma ajñāna | yā bolā nāhī āna | eva sāhī doṣhāṅche chinha | sāṅgitale || Jñāne.16.252 || Iṁhīṅcha sāhī doṣhāṅgī | he āsurī saṅpatti dāṭugī | jaise thora viṣha bhujaṅgī | aṅga sāne || Jñāne.16.253 || Kā tighā vahnīṅchyā pāṅtī | pāhatā thoḍe ṭhāya gamatī | pari vishwahī prāṇāhutī | karū na pure || Jñāne.16.254 || Dhātayāhī geliyā sharaṇa | tridoṣhī na chuke maraṇa | tayā tihīṅchī duṇī ĵāṇa | sāhī doṣha he || Jñāne.16.255 || Iṁhī sāhī doṣhī saṁpūrṇī | jālī iyechī ubhāraṇī | mhaṇoni āsurī uṇī | saṅpadā navhe || Jñāne.16.256 || Pari krūragrahāṅchī jaisī | māṅdī miḷe ekechi rāshī | kā yetī niṅdakāpāsī | asheṣha pāpe || Jñāne.16.257 || Maraṇārāche āṅga | paḍighātī avaghechi roga | kā kumuhūrtī duryoga | ekavaṭī || Jñāne.16.258 || Vishwāsalā ātuḍavīje chorā | shiṇalā suije mahāpurā | taise doṣhī iṅhī narā | aniṣhṭa kīje || Jñāne.16.259 || Kā āyuṣhya jātiye veḷe | sheḷiye sātaveuḷi miḷe | taise sāhī doṣha sagaḷe | ĵoḍatī tayā || Jñāne.16.260 || Mokṣhamārgākaḍe | jayāĉhā āṁbukhā paḍe | na nighe mhaṇauni buḍe | saṅsārī ĵo || Jñāne.16.261 || Adhamā yonīṅchyā pāuṭī | utarata ĵo kirīṭī | sthāvarāṅhī taḷavaṭī | baisaṇe ghe || Jñāne.16.262 || He aso tayāchyā ṭhāyī | miḷoni sāhī doṣhī iṁhī | āsurī saṁpattī pāhī | vāḍhavije || Jñāne.16.263 || Aisiyā yā donī | saṁpattī prasiddhā janī | sāṅgitaliyā chinhī | vegaḷālyā || Jñāne.16.264 ||</p>
<p>Daivī sampadwimokṣhāya nibandhāyāsurī matā | mā shuchaḥ(s) sampadaṁ(n) daivīmabhijāto’si Pāṇḍava || Bha.Gī.16.5 ||</p>
<p>[Daivī sampadwimokṣhāya] Iyā donhīmājī pahilī | daivī je mhaṇitalī | te mokṣhasūrye pāhalī | ukhāchi ĵāṇa || Jñāne.16.265 || [Nibandhāyāsurī matā] Yerī je dusarī | saṅpatti kā āsurī | te mohalohāchī kharī | sāṅkhaḷī jīvā || Jñāne.16.266 || [Mā shuchaḥ] Pari he āikoni ĵhaṇe | bhaya ghesī ho mane | kāya rātrīchā dine | dhāka dharije || Jñāne.16.267 || He āsurī saṅpatti tayā | baṅdhālāgī dhanaṅjayā | ĵo sāhī doṣhā yayā | āshraya hoya || Jñāne.16.268 || [Sampadaṁ(n) daivīmiti] Tū tava Pāṅḍavā | sāṅgitaleyā daivā | guṇanidhī baravā | janmalāsī || Jñāne.16.269 || Mhaṇoni Pārthā tū yā | daivīsaṁpattī swāmiyā | houni yāve uvāyā | kaivalyāchiyā || Jñāne.16.270 ||</p>
<p>Dwau bhūtasargau loke’smindaiva āsura eva cha | daivo vistarashaḥ(ph) prokta āsuraṁ Pārth me shrruṇu || Bha.Gī.16.6 ||</p>
<p>[Dwau bhūtasargau loke’smin] Āṇi daivā āsurā | saṅpattivaṅtā narā | anādisiddha ujarā | rāhāṭīchā āhe || Jñāne.16.271 || Jaise rātrīchyā avasarī | vyāpārije nishācharī | divasā suvyavahārī | manuṣhyādikī || Jñāne.16.272 || [Daiva āsura eva cha] Taisiyā āpalāliyā rāhāṭī | vartatī donī sruṣhṭī | daivī āṇi kirīṭī | āsurī yetha || Jñāne.16.273 || [Daivo vistarashaḥ(ph) proktaḥ] Tevīṅchi vistārūni daivī | jñānakathanādi prastāvī | māgīla graṅthī baravī | sāṅgītalī || Jñāne.16.274 || [Āsuraṁ Pārth me shrruṇu] Ātā āsurī je sruṣhṭī | tethīṅchī upalavū goṭhī | avadhānāchī diṭhī | de pā nikī || Jñāne.16.275 || [Chūrṇikā] Tarī vādyeṅvīṇa nāda | nedī kavaṇāhī sāda | kā apuṣhpī makaraṅda | na labhe jaisā || Jñāne.16.276 || Taisī prakruti he āsura | ekalī nohe gochara | ĵava ekādhe sharīra | mālhātī nā || Jñāne.16.277 || Maga āviṣhkaralā lāṅkuḍe | pāvaka jaisā ĵoḍe | taisī prāṇidehī sāpaḍe | āṭopalī he || Jñāne.16.278 || Te veḷī je vāḍhī uṁsā | techi āṅtulā rasā | dehākāra hoya taisā | prāṇiyāṅchā || Jñāne.16.279 || Ātā tayāṅchi prāṇiyā | rūpa karū dhanaṅjayā | ghaḍale je āsuriyā | doṣhavruddhi || Jñāne.16.280 ||</p>
<p>Pravruttiṁ(ñ) cha Nivruttiṁ(ñ) cha janā na vidurāsurāḥ(hā) | na shauchaṁ(n) nāpi chāchāro na satyaṁ(n) teṣhu vidyate || Bha.Gī.16.7 ||</p>
<p>[Pravruttiṁ(ñ) cha Nivruttiṁ(ñ) cha] Tari puṇyālāgī pravruttī | kā pāpāviṣhayī nivruttī | yā ĵāṇaṇeyāchī rātī | tayāṅchee mana || Jñāne.16.281 || [Janā na vidurāsurāḥ(hā)] Nigaṇeyā āṇi praveshā | chitta nedīta āveshā | koshakīṭa jaisā | jāchinalā pai || Jñāne.16.282 || Kā didhale māgutī yeīla | kī na ye he puḍhīla | na pāhātā de bhāṅḍavala | mūrkha chorā || Jñāne.16.283 || Taisiyā pravrutti Nivrutti donī | neṇijatī āsurī janī | [na shauchaṁ] āṇi shaucha te swapnī | dekhatī nā te || Jñāne.16.284 || Kāḷimā sāṅḍīla koḷasā | vari chokhī hoīla vāyasā | rākṣhasahī māṁsā | viṭo shake || Jñāne.16.285 || Pari āsurā prāṇiyā | shaucha nāhī dhanaṅjayā | pavitratwa jevi bhāṅḍiyā | madyāchiyā || Jñāne.16.286 || [Nāpi chāchāro] Vāḍhavitī vidhīchī āsa | kā pāhātī vaḍilāṅchī vāsa | karme ācharatī he bhāṣha | neṇatīchi te || Jñāne.16.287 || Jaise charaṇe sheḷiyeche | kā dhāvaṇe vāriyāche | jāḷaṇe agnīche | bhalateute || Jñāne.16.288 || Taise puḍhā sūni swaira | ācharatī te gā āsura | [na satyaṁ(n) teṣhu vidyate] satyeṅsī kīra vaira | sadāchi tayā || Jñāne.16.289 || Ĵarī nāṅgiyā āpuliyā | viṅchū karī gudaguliyā | tarī sāchā boliyā | bolatī te || Jñāne.16.290 || Apānācheni teoṅḍe | ĵarī sugaṅdhā yeṇe ghaḍe | tari satya tayā ĵoḍe | āsurāṅte || Jñāne.16.291 || Aise te na karitā kāhī | āṅgeeṅchi vokhaṭe pāhī | [chūrṇikā] ātā bolatī te navāī | sāṅgijela || Jñāne.16.292 || Yerhavī kareyāchyā ṭhāyī chāṅga | te tayāsi kaiṅche nīṭa āṅga | taisā āsurāṅchā prasaṅga | prasaṅgee parisa || Jñāne.16.293 || Udhavaṇīche jevi toṅḍa | ugaḷī dhuṁvāche ubhaḍa | he jāṇije tevi ughaḍa | sāṅgo te bola || Jñāne.16.294 ||</p>
<p>Asatyamapratiṣhṭhaṁ(n) te jagadāhuranīshwaram | aparasparasambhūtaṁ(ṅ) kimanyatkāmahaitukam || Bha.Gī.16.8 ||</p>
<p>[Asatyaṁ] Tari vishwa hā anādi ṭhāvo | yetha niyaṅtā īshwararāvo | chāvaḍiye nyāvo anyāvo | nivaḍī veda || Jñāne.16.295 || Vedī anyāyī paḍe | to nirayabhoge daṅḍe | sanyāyī to suravāḍe | swargī jiye || Jñāne.16.296 || Aisī he vishwavyavasthā | anādi je Pārthā | iyete mhaṇatī te vruthā | avaghechi he || Jñāne.16.297 || [Vedapramāṇashūnyaṁ mataṁ] Yajñamūḍha ṭhakile yāgī | devapise pratimāliṅgī | nāgavale bhagave yogī | samādhibhrame || Jñāne.16.298 || Yetha āpaleni baḷe | bhogije je je veṅṭāḷe | he vāṅchoni vegaḷe | puṇya āhe || Jñāne.16.299 || Nā ashaktapaṇe āṅgike | vegaḷaveṅṭāḷī na ṭake | aisā gādije vīṇa viṣhayasukhe | techi pāpa || Jñāne.16.300 || Prāṇa ghepatī saṁpannāṅche | te pāpa ĵarī sāche | tarī sarvaswa hātā ye tayāṅche | he puṇyaphaḷa kī || Jñāne.16.301 || Baḷī abaḷāte khāya | hechi bādhita ĵarī hoya | tarī māsayā kā na hoya | nisaṅtāna || Jñāne.16.302 || [Apratiṣhṭhaṁ] [dharmādharmavyavasthāshūnyaṁ] āṇi kuḷe shodhūna donhī | kumāreṅchi shubhalagnī | meḷavijatī prajāsādhanī | hetu ĵarī || Jñāne.16.303 || Tarī pashupakṣhyādi jātī | jayā mitī nāhī saṅtatī | tayā koṇe pratipattī | vivāha kele || Jñāne.16.304 || Choriyeche dhana āle | tari te koṇāsi viṣha ĵāle | vālabhe paradwāra kele | koḍhī koṇī hoya || Jñāne.16.305 || [Anīshwaraṁ] Mhaṇoni deva gosāvī | to dharmādharma bhogavī | [kimanyat] āṇi paratrāchyā gāṁvī | karī to bhogī || Jñāne.16.306 || Pari paratra nā devo | na dise mhaṇoni te vāvo | āṇi kartā nime mā ṭhāvo | bhogyāsi kavaṇa || Jñāne.16.307 || [Kāmahaitukaṁ] Yetha urvashiyā iṅdra sukhī | jaisā kā swargalokī | taisāchi krumihī narakī | loḷata shlāghe || Jñāne.16.308 || Mhaṇauni naraka swarga | navhe pāpapuṇyabhāga | je dohī ṭhāyī sukhabhoga | kāmāchāchi to || Jñāne.16.309 || [Aparasparasambhūtaṁ] Yākāraṇe kāme | strīpuruṣhayugme | miḷatī tetha janme | [jagat] āghave jaga || Jñāne.16.310 || Āṇi je je abhilāṣhe | swārthālāgī poṣhe | pāṭhī paraspara dweṣhe | kāmachi nāshī || Jñāne.16.311 || Eva kāmāvāṅchūni kāhī | jagā mūḷachi āna nāhī | aise bolatī pāhī | asura gā te || Jñāne.16.312 || Ātā aso he kiḍāḷa | bolī na karū pāghaḷa | sāṅgatāṅchi saphola | hotase vāchā || Jñāne.16.313 ||</p>
<p>Etāṁ(n) druṣhṭimavaṣhṭabhya naṣhṭātmāno’lpabuddhayaḥ | prabhavantyugrakarmāṇaḥ(kh) kṣhayāya jagato’hitāḥ(hā) || Bha.Gī.16.9 ||</p>
<p>[Etāṁ(n) druṣhṭimavaṣhṭabhya] Āṇi īshwarāchiyā khaṅtī | nusadhiyāchi karitī chāṅthī | heṅhī nāhī chittī | nishchaya eka || Jñāne.16.314 || [Alpabuddhayaḥ] Kiṁbahunā ughaḍa | āṅgī lāūniyā pākhaṅḍa | nāstikapaṇāche hāḍa | rovile jīvī || Jñāne.16.315 || Te veḷī swargālāgī ādara | kā narakāchā aḍadara | yā vāsanāṅchā aṅkura | ĵaḷoni gelā || Jñāne.16.316 || [Naṣhṭātmānaḥ] Maga kevaḷa ye dehakhoḍā | amedhyodakāchā buḍabuḍā | viṣhayapaṅkī suhāḍā | buḍāle gā || Jñāne.16.317 || [Prabhavantyugrakarmāṇa iti] Jai āṭāve hotī jaḷachara | tai ḍohī miḷatī ḍhīvara | kā paḍāve hoya sharīra | tai rogā udaya || Jñāne.16.318 || Udaijaṇe ketūche jaise | vishwā aniṣhṭoddeshe | janmatī te taise | lokā āṭū || Jñāne.16.319 || Virūḍhaliyā ashubha | phuṭatī tai te koṁbha | pāpāche kīrtistaṁbha | ĉhālate te || Jñāne.16.320 || Āṇi māgā puḍhā jāḷaṇeṁ- | vāṅchūni āgī kāhī neṇe | taise viruddhachi eka karaṇe | bhalateyā || Jñāne.16.321 || Pari techi gā karaṇe | ādaritī saṅbhrame jeṇe | to āika Pārthā mhaṇe | Shreenivāsa || Jñāne.16.322 ||</p>
<p>Kāmamāshritya duṣhpūraṁ(n) dambhamānamadānvitāḥ(hā) | mohādgruhītwāsadgrahānpravartante’shuchivratāḥ(hā) || Bha.Gī.16.10 ||</p>
<p>[Kāmamāshritya duṣhpūraṁ] Tarī jāḷa pāṇiye na bhare | āgī iṅdhane na pure | tayā durbharāṅchiye dhure | bhukāḷu ĵo || Jñāne.16.323 || Tayā kāmāchā volāvā | jīvī dharūni Pāṅḍavā | [dambhamānamadānvitāḥ(hā)] daṁbhamānāchā meḷāvā | meḷavitī || Jñāne.16.324 || Mātaliyā kuṅjarā | āgaḷī jālī madirā | taisā madāchā tāṭhā tava jarā | chaḍhatā āṅgī || Jñāne.16.325 || [Mohādgruhītwā] Āṇi āgrahā tochi ṭhāvo | vari mauḍhyā aisā sāvāvo | maga kāya vānū nirvāho | nishchayāĉhā || Jñāne.16.326 || [Asadgrahān] Jihī paropatāpa ghaḍe | parāvā jīvu ragaḍe | tihī karmī houni gāḍhe | janmavruttī || Jñāne.16.327 || [Pravartante] Maga āpule kele phokāritī | āṇi jagāte dhikkāritī | dāhī dishī pasaritī | spruhājāḷa || Jñāne.16.328 || [Ashuchivratāḥ(hā)] Aiseni gā āṭope | thoriye āṇitī pāpe | dharmadhenū khurape | suṭale jaise || Jñāne.16.329 ||</p>
<p>Chintāmaparimeyāṁ(ñ) cha pralayāntāmupāshritāḥ(hā) | kāmopabhogaparamā etāvaditi nishchitāḥ(hā) || Bha.Gī.16.11 ||</p>
<p>[Chintāṁ] Yāchi yekā āyatī | tayāchiyā karmapravruttī | āṇi jiṇiyāhī parautī | vāhatī chiṅtā || Jñāne.16.330 || [Aparimeyāṁ(ñ) cha] Pātāḷāhūni nimna | jiyechiye uṅchiye sāne gagana | je pāhātā tribhuvana | aṇuhī nohe || Jñāne.16.331 || [Pralayāntāmupāshritāḥ(hā)] Te bhogapaṭāchī mavaṇī | jīvī aniyama chiṅtavaṇī | je sāṅḍū neṇe ramaṇī | vallabhā jaisī || Jñāne.16.332 || Taisī chiṅtā apāra | vāḍhavitī niraṅtara | [kāmopabhogaparamāḥ(hā)] jīvī sūni asāra | viṣhayādika || Jñāne.16.333 || Striyā gāile āikāve | strīrūpa ḍoḷā dekhāve | sarveṅdriye āliṅgāve | striyetechi || Jñāne.16.334 || Kuravaṅḍī kīje amrute | [etāvaditi nishchitāḥ(hā)] aise sukha striyeparaute | nāhīṅchi mhaṇauni chitte | nishchaya kelā || Jñāne.16.335 || Maga tayāchi strībhogā- | lāgī pātāḷa swargā | dhāṅvatī digvibhāgā | parautehī || Jñāne.16.336 ||</p>
<p>Āshāpāshashatairbaddhāḥ(kh) kāmakrodhaparāyaṇāḥ(hā) | īhante kāmabhogārthamanyāyenārthasañchayān || Bha.Gī.16.12 ||</p>
<p>[Āshāpāshashatairbaddhāḥ(hā)] Āmiṣhakavaḷu thorī āshā | na vichāritā giḷī māsā | taise kīje viṣhayāshā | tayāṅsi gā || Jñāne.16.337 || Vāṅchchhita tava na pavatī | maga koraḍiye āshechī saṅtatī | vāḍhaū vāḍhaū hotī | koshakiḍe || Jñāne.16.338 || [Kāmakrodhaparāyaṇāḥ(hā)] Āṇi pasarilā abhilāṣha | apūrṇa hoya tochi dweṣha | eva kāmakrodhāhūni adhika | puruṣhārtha nāhī || Jñāne.16.339 || Dihā kholaṇe rātrī jāgovā | ṭhāṇāṅtariyā jaisā Pāṅḍavā | ahorātrīṁhī visāṁvā | bheṭechinā || Jñāne.16.340 || Taise uṅchauni loṭile kāme | nehaṭatī krodhāchiye ḍhime | tarī rāgadweṣha preme | na mātī keṁhī || Jñāne.16.341 || [Īhante kāmabhogārthaṁ] Teviṅchi jīvīṅchiyā hāṁvā | viṣhayavāsanāṅchā meḷāvā | kelā parī to bhogāvā | arthe kī nā || Jñāne.16.342 || Mhaṇauni bhogāvayāĵogā | puratā artha pai gā | āṇāvayā jagā | jhoṁbatī sairā || Jñāne.16.343 || [Anyāyenārthasañchayān] Ekāte sādhūni māritī | ekāchī sarvaswe haritī | ekālāgī ubhāritī | apāyayaṅtre || Jñāne.16.344 || Pāshike potī vāgurā | suṇī sasāṇe chikāṭī khoṅchārā | gheuni nighatī ḍoṅgarā | pāradhī jaise || Jñāne.16.345 || Te posāvayā poṭa | mārūni prāṇiyāṅche saṅghāṭa | āṇitī aise nikruṣhṭa | teṅhī karitī || Jñāne.16.346 || [Chūrṇikā] Paraprāṇaghāte | meḷavitī vitte | miḷālyā chitte | toṣhaṇe kaise || Jñāne.16.347 ||</p>
<p>Idamadya mayā labdhamimaṁ prāpsye manoratham | idamastīdamapi me bhaviṣhyati punardhanam || Bha.Gī.16.13 ||</p>
<p>[Idamadya mayā labdhaṁ] Mhaṇe āji miyā | saṁpattībahutekāṅchiyā | āpulyā hātī keliyā | dhanya nā mī || Jñāne.16.348 || [Imaṁ prāpsye manorathaṁ] Aisā shlāgho jaṅva jāye | tava mana āṇikahī vāhe | saveṅchi mhaṇe pāhe | āṇikāṅcheṁhī āṇū || Jñāne.16.349 || [Idamastīdamiti] He jetule ase ĵoḍile | tayācheni bhāṅḍavale | lābhā gheīna urale | charāchara he || Jñāne.16.350 || Aiseni dhanā vishwāchiyā | mīchi hoīna swāmiyā | [chūrṇikā] maga diṭhī paḍe tayā | uro nedī || Jñāne.16.351 ||</p>
<p>Asau mayā hataḥ(sh) shatrurhaniṣhye chāparānapi | īshwaro’hamahaṁ bhogī siddho’haṁ balavānsukhī || Bha.Gī.16.14 ||</p>
<p>[Asau mayā hataḥ(sh) shatruḥ(hu)] He mārile vairī thoḍe | [haniṣhye chāparānapi] āṇikahī sādhīna gāḍhe | maga nāṅdena pavāḍe | yekalāchi mī || Jñāne.16.352 || [Īshwaro’hamahaṁ bhogī] Maga mājhī hotīla kāmārī | tiyeṁvāṅchūni yere mārī | kiṅbahunā charācharī | īshwara to mī || Jñāne.16.353 || Mī bhogabhūmīṅchā rāvo | āji sarva sukhāsī ṭhāvo | mhaṇoni iṅdrahī vāvo | māte pāhūni || Jñāne.16.354 || [Siddho’haṁ] Mī mane vāchā dehe | karī te kaise nohe | ke majavāṅchūni āhe | ājñāsiddha āna || Jñāne.16.355 || [Balavānsukhī] Tavachi baḷiyā kāḷa | jaṅva na dise mī aturbaḷa | sukhāchā kīra nikhiḷa | rāsivā mīchi || Jñāne.16.356 ||</p>
<p>Āḍhyo’bhijanavānasmi ko’nyo’sti sadrusho mayā | yakṣhye dāsyāmi modiṣhya ityajñānavimohitāḥ(hā) || Bha.Gī.16.15 ||</p>
<p>[Āḍhyaḥ] Kubera āthilā hoye | pari to neṇe mājhī soye | saṁpatti majasama navhe | Shreenāthāhī || Jñāne.16.357 || [Abhijanavānasmi] Mājhiyā kuḷāchā ujāḷu | kā jātīgotāṅchā meḷu | pāhātā brahmāhī haḷu | uṇāchi dise || Jñāne.16.358 || [Ko’nyo’sti sadrusho mayā] Mhaṇoni miravitī nāve | vāyā īshwarādi āghave | nāhī majasī sarī pāve | aise koṇhī || Jñāne.16.359 || [Yakṣhye] Ātā lopalā abhichāra | tyāĉhā karīna mī jīrṇoddhāra | pratiṣhṭhīna paramāra | yāgavarī || Jñāne.16.360 || [Dāsyāmi] Māte gātī vānitī | naṭanāche rijhavitī | tayā deīna māgatī | te te vastu || Jñāne.16.361 || [Modiṣhye] Mājirā annapānī | pramadāṅchyā āliṅganī | mī hoīna tribhuvanī | ānaṅdākāra || Jñāne.16.362 || [Ityajñānavimohitāḥ(hā)] Kāya bahu sāṅgo aise | te āsurīprakrutipise | turaṁbitī asose | gaganauḷe tiye || Jñāne.16.363 ||</p>
<p>Anekachittavibhrāntā mohajālasamāvrutāḥ(hā) | prasaktāḥ(kh) kāmabhogeṣhu patanti narake’shuchau || Bha.Gī.16.16 ||</p>
<p>[Anekachittavibhrāntāḥ(hā)] Jvarācheni āṭope | rogī bhalataise jalpe | chāvaḷatī saṅkalpe | ĵāṇa te taise || Jñāne.16.364 || Ajñāna ātale dhuḷī | mhaṇauni āshā vāhaṭuḷī | bhovaṅḍījatī aṅtarāḷī | manorathāṅchyā || Jñāne.16.365 || Aniyama āṣhāḍhamegha | kā samudrormī abhaṅga | taise kāmitī aneka | akhaṅḍa kāma || Jñāne.16.366 || [Mohajālasamāvruttāḥ(hā)] Maga pai kāmanāchi tayā | jīvī jālyā velariyā | vorapilī kāṅṭiyā | kamaḷe jaisī || Jñāne.16.367 || Kā pāṣhāṇāchiyā māthā | hāṅḍī phuṭalī Pārthā | jīvī taise sarvathā | kuṭake ĵāle || Jñāne.16.368 || Tevhā chaḍhatīye rayaṇī | tamāchī hoya puravaṇī | taisā moha aṅtaḥkaraṇī | vāḍhoṅchi lāge || Jñāne.16.369 || [Prasaktāḥ(kh) kāmabhogeṣhu] Āṇi vāḍhe jaṅva ĵava moho | tava tava viṣhayī roho | viṣhaya tetha ṭhāvo | pātakāsī || Jñāne.16.370 || Pāpe āpaleni thāṁve | jaṅva karitī meḷāve | tava jitāṅchi āghave | yetī naraka || Jñāne.16.371 || [Patanti narake’shuchau] Mhaṇauni gā sumatī | je kumanorathā pāḷitī | te āsura yetī vastī | tayā ṭhāyā || Jñāne.16.372 || Jetha asipatra taruvara | khadirāṅgārāche ḍoṅgara | tātalā telī sāgara | utatātī || Jñāne.16.373 || Jetha yātanāṅchī shreṇī | he nitya navī yamajāchaṇī | paḍatī tiye dāruṇī | narakalokī || Jñāne.16.374 || Aise narakāchiye sele | bhāgī je je janmale | tehī dekho bhulale | yajitī yāgī || Jñāne.16.375 || Yerhavī yāgādika kriyā | āhāṇa techi dhanaṅjayā | pari viphaḷatī ācharoniyā | nāṭakī jaise || Jñāne.16.376 || Vallabhāchiyā ujariyā | āpaṇayāprati kustriyā | ĵoḍoni toṣhitī jaisiyā | ahevapaṇe || Jñāne.16.377 ||</p>
<p>Ātmasambhāvitāḥ(s) stabdhā dhanamānamadānvitāḥ(hā) | yajante nāmayajñaiste dambhenāvidhipūrvakam || Bha.Gī.16.17 ||</p>
<p>[Ātmasambhāvitāḥ(hā)] Taise āpaṇayā āpaṇa | mānitā mahaṅtapaṇa | phugatī asādhāraṇa | garve teṇe || Jñāne.16.378 || [Stabdhāḥ(hā)] Maga lavo neṇatī kaise | āṭivā lohāche khāṅba jaise | kā udhavale ākāshe | shiḷārāshī || Jñāne.16.379 || Taise āpuliye barave | āpaṇachi rijhatā jīve | truṇāhīhūni āghave | mānitī nīcha || Jñāne.16.380 || [Dhanamānamadānvitāḥ(hā)] Vari dhanāchiyā madirā | mājūni dhanurdharā | krutyākrutyavichārā | savate kele || Jñāne.16.381 || Jayā āṅgī āyatī aisī | tetha yajñāchī goṭhī kāyasī | tarī kāya kāya pisī | na karitī gā || Jñāne.16.382 || Mhaṇauni koṇe yeke veḷe | mauḍhyamadyācheni baḷe | [yajante nāmayajñaiḥ(hi)] yāgāchīṅhī ṭavāḷe | ādaritī || Jñāne.16.383 || Nā kuṅḍa maṅḍapa vedī | nā uchita sādhanasamruddhī | [te avidhipūrvakam] āṇi tayāṅsī tava vidhī | dwaṅdwachi sadā || Jñāne.16.384 || Devā brāmhaṇāṅcheni nāve | āḍa vārenahī nohāve | aise āthī tetha yāve | lāge kavaṇā || Jñāne.16.385 || [Dambhena] Pai vāsaruvāchā bhokasā | gāīpuḍhe ṭheūni jaisā | ugāṇā ghetī kṣhīrarasā | buddhivaṅta || Jñāne.16.386 || Taise yāgācheni nāve | jaga vāuni hāṁve | nāgavitī āghave | aherāvārī || Jñāne.16.387 || [Chūrṇikā] Aishā kāhī āpuliyā | homitī je ujariyā | teṇe kāmitī prāṇiyā | sarvanāsha || Jñāne.16.388 ||</p>
<p>Ahaṅgkāraṁ balaṁ(n) darpaṁ(ṅ) kāmaṁ(ṅ) krodhaṁ(ñ) cha saṁshritāḥ(hā) | māmātmaparadeheṣhu pradwiṣhanto’bhyasūyakāḥ(hā) || Bha.Gī.16.18 ||</p>
<p>[Ahaṅgkāraṁ] Maga puḍhā bherī nishāṇa | lāunī te dīkṣhitapaṇa | jagī phokāritī āyaṇa | vāvo vāvo || Jñāne.16.389 || Tevhā mahattwe teṇe adhamā | garvā chaḍhe mahimā | jaise leve didhale tamā | kāĵaḷāche || Jñāne.16.390 || Taise mauḍhya ghaṇāve | auddhatya uṅchāve | ahaṅkāra duṇāve | avivekahī || Jñāne.16.391 || [Balaṁ] Maga dujayāchī bhāṣha | nuravāvayā niḥsheṣha | baḷiyepaṇā adhika | hoya baḷa || Jñāne.16.392 || Aisā ahaṅkāra baḷā | jālayā yekavaḷā | [darpaṁ] darpasāgara maryādaveḷā | sāṅḍūni ute || Jñāne.16.393 || Maga vosaṅḍaleni darpe | [kāmaṁ(ṅ) krodhaṁ(ñ) cha] kāmāhī pitta kurupe | tayā dhagī saiṅgha paḷipe | krodhāgni to || Jñāne.16.394 || [Saṁshritāḥ(hā)] Tetha unhāḷā āgī kharamarā | telātupāchiyā koṭhārā | lāgalā āṇi vārā | suṭalā jaisā || Jñāne.16.395 || Taisā ahaṅkāra baḷā ālā | darpa kāmakrodhī gūḍhalā | yā dohīṅchā meḷa jālā | jayāṅchyā ṭhāyī || Jñāne.16.396 || [Māmātmaparadeheṣhu pradwiṣhantaḥ] Te āpuliyā saveshā | maga koṇī koṇī hiṁsā | yā prāṇiyāte vīreshā | na sādhitī gā || Jñāne.16.397 || Pahile tava dhanurdharā | āpuliyā māṁsarudhirā | veṅcha karitī abhichārā- | lāgoniyā || Jñāne.16.398 || Tetha jāḷitī jiye dehe | yā māji ĵo mī āhe | tayā ātmayā maĵa ghāye | vājatī te || Jñāne.16.399 || Āṇi abhichārakī tihī | upadravije jetule kāhī | tetha chaitanya mī pāhī | sīṇa pāve || Jñāne.16.400 || [Abhyasūyakāḥ(hā)] Āṇi abhichārāvegaḷe | vipāye je avagaḷe | tayā ṭākitī iṭāḷe | paishunyāsī || Jñāne.16.401 || Satī āṇi satpuruṣha | dānashīḷa yājñika | tapaswī alaukika | saṅnyāsī je || Jñāne.16.402 || Kā bhakta hana mahātme | iye mājhī nijāchī dhāme | nirvāḷalī homadharme | shrautādikī || Jñāne.16.403 || Tayā dweṣhācheni kāḷakūṭe | bāsaṭoni tikhaṭe | kubolāṅchī sadaṭe | sūti kāṅḍe || Jñāne.16.404 ||</p>
<p>Tānahaṁ(n) dwiṣhataḥ(kh) krūrānsaṁ(n)sāreṣhu narādhamān | kṣhipāmyajasramashubhānāsurīṣhweva yoniṣhu || Bha.Gī.16.19 ||</p>
<p>[Tānahaṁ] Aise āghavāchi parī | pravartale mājhyā vairī | tayā pāpiyā je mī karī | te āika pā || Jñāne.16.405 || [Dwiṣhataḥ] Tarī manuṣhyadehāchā tāgā | gheūni rusatī je jagā | te padavī hironi pai gā | aise ṭhevī || Jñāne.16.406 || Je kleshagāṁvīṅchā ukaraḍā | bhavapurīchā pānivaḍā | te tamoyonī tayā mūḍhā | vruttīchi de || Jñāne.16.407 || [Krūrān] Maga āhārācheni nāve | truṇahī jetha nugave | te vyāghra vrushchika āḍave | taisiye karī || Jñāne.16.408 || [Saṁsāreṣhu] Tetha kṣhudhāduḥkhe bahute | toḍūni khātī āpaṇayāte | maramaro māgute | hotachi asatī || Jñāne.16.409 || [Ashubhān] Kā āpalā garaḷajāḷī | jāḷitī āṅgāchī peṅdaḷī | te sarpachi karī biḷī | niruṅdhalā || Jñāne.16.410 || [Narādhamān] Parī ghetalā shwāsa ghāpe | yetulenahī māpe | visāṅvā tayā nāṭope | durjanāṁsī || Jñāne.16.411 || [Kṣhipāmyajasraṁ] Aiseni kalpāṅchiyā koḍī | gaṇitāṁhī saṅkhyā thoḍī | tetulā veḷa na kāḍhī | kleshauni tayā || Jñāne.16.412 || [Āsurīṣhweva yoniṣhu] Tari tayāṅsī jetha ĵāṇe | tethiṅche he pahile peṇe | te pāvoni yere dāruṇe | na hotī duḥkhe || Jñāne.16.413 ||</p>
<p>Āsurīṁ yonimāpannā mūḍhā janmani janmani | māmaprāpyaiva Kaunteya tato yāntyadhamāṁ(ṅ) gatim || Bha.Gī.16.20 ||</p>
<p>[Āsurīṁ] Hā ṭhāyavarī ghorī | saṅpattī te āsurī | adhogati avadhārī | ĵoḍilī tihī || Jñāne.16.414 || [Yonimāpannāḥ(hā)] Pāṭhī vyāghrādi tāmasā | yonī to aḷumāḷa aisā | dehādhārāchā usāsā | āthī ĵohī || Jñāne.16.415 || [Mūḍhāḥ(hā)] Tohī mī volhāvā hire | maga tamachi hotī ekasare | jethe gele āṅdhāre | kāḷavaṅḍaije || Jñāne.16.416 || [Janmani janmani] Jayāṅchī pāpā chiḷasī | naraka ghetī vivasī | shīṇa ĵāya mūrchhī | shiṇe jeṇe || Jñāne.16.417 || Maḷa jeṇe maiḷe | tāpa jeṇe poḷe | jayāĉheni nāve saḷe | mahābhaya || Jñāne.16.418 || Pāpā jayāĉhā kaṅṭāḷā | upaĵe amaṅgaḷa amaṅgaḷā | viṭāḷahī viṭāḷā | bihe jayā || Jñāne.16.419 || [Tato yāntyadhamāṁ(ṅ) gatiṁ] Aise vishwācheyā yā vokhaṭeyā | adhama je dhanaṅjayā | te te hotī bhogūniyā | tāmasā yonī || Jñāne.16.420 || [Māmaprāpyaiva Kaunteya] Ahā sāṅgatā vāchā raḍe | āṭhavitā mana khiraḍe | kaṭāre mūrkhī kevaḍhe | ĵoḍale niraya || Jñāne.16.421 || Kāyisayā te āsura | saṁpatti poṣhitī vāura | jiyā didhale ghora | patana aise || Jñāne.16.422 || Mhaṇauni tuvā dhanurdharā | nohāve gā tiyā moharā | jeutā vāsa asurā | saṁpattivaṅtā || Jñāne.16.423 || [Chūrṇikā] Āṇi daṁbhādidoṣha sāhī | he saṅpūrṇa jayāṅchyā ṭhāyī | te tyajāve he kāī | mhaṇo kīra || Jñāne.16.424 ||</p>
<p>Trividhaṁ(n) narakasyedaṁ(n) dwāraṁ(n) nāshanamātmanaḥ | kāmaḥ(kh) krodhastathā lobhastasmādetattrayaṁ(n) tyajet || Bha.Gī.16.21 ||</p>
<p>[Trividhaṁ] Pari kāma krodha lobha | yā tihīṅchechi thoṁba | thāve tethe ashubha | pikale ĵāṇa || Jñāne.16.425 || [Narakasyedaṁ] Sarva duḥkhā āpuliyā | darshanā dhanaṅjayā | pāḍhāū he bhalatayā | didhale āhātī || Jñāne.16.426 || Kā pāpiyā narakabhogī | suvāvayālāgī jagī | pātakāṅchī dāṭugī | sabhāchi he || Jñāne.16.427 || Te raurava gā tavachi varī | āikijatī paṭāṅtarī | ĵava he tinhī aṅtarī | uṭhatī nā || Jñāne.16.428 || Apāya tiṁhī āshaluga | yātanā iṁhī savaṅga | hāṇī hāṇī nohe he tigha | hechi hāṇī || Jñāne.16.429 || [Dwāraṁ] Kāya bahu bolū subhaṭā | sāṅgītaliyā nikruṣhṭā | narakāchā dāravaṅṭā | trishaṅku hā || Jñāne.16.430 || [Nāshanamātmanaḥ] Yā kāmakrodhalobhāṁ- | māji jīve ĵo hoya ubhā | to nirayapurīṅchī sabhā | yetha pāve || Jñāne.16.431 || [Kāmeti] Mhaṇauni puḍhatapuḍhatī kirīṭī | he kāmādidoṣhatripuṭī | tyajāvīchi gā vokhaṭī | āghavā viṣhayī || Jñāne.16.432 ||</p>
<p>Etairvimuktaḥ(kh) Kaunteya tamodwāraistribhirnaraḥ | ācharatyātmanaḥ(sh) shreyastato yāti parāṁ(ṅ) gatim || Bha.Gī.16.22 ||</p>
<p>[Etairvimuktaḥ(kh) Kaunteya] Dharmādikā chauṁhīāṅta | puruṣhārthāchī taiṅchi māta | karāvī jai saṅghāta | sāṅḍīla hā || Jñāne.16.433 || He tinhī jīvī jaṅva jāgatī | tavavarī nikiyāchī prāptī | he māĵhe kāna nāikatī | devahī mhaṇe || Jñāne.16.434 || Jayā āpaṇape paḍhiye | ātmanāshā ĵo bihe | teṇe na dharāvī he soye | sāvadha hoije || Jñāne.16.435 || Poṭī bāṅdhoni pāṣhāṇa | samudrī bāhī āṅgavaṇa | kā jiyāvayā jevaṇa | kāḷakūṭāche || Jñāne.16.436 || Iṅhī kāmakrodhalobheṁsī | kāryasiddhi ĵāṇa taisī | mhaṇauni ṭhāvochi pusī | yayāṅchā gā || Jñāne.16.437 || [Tamodwāraistribhirnaraḥ] Jai kahī avachaṭe | he tikaḍī sāṅkhaḷa tuṭe | tai sukhe āpaliye vāṭe | chālo lābhe || Jñāne.16.438 || Tridoṣhī sāṅḍile sharīra | trikuṭī phiṭaliyā nagara | tridāha nimāliyā aṅtara | jaise hoya || Jñāne.16.439 || Taisā kāmādikī tighī | sāṅḍilā sukha pāvoni jagī | [ācharatyātmanaḥ(sh) shreyaḥ] saṅga lāhe mokṣhamārgī | sajjanāṅchā || Jñāne.16.440 || Maga satsaṅge prabaḷe | sachchhāstrācheni baḷe | janmamrutyūchī nimāḷe | nistare rāne || Jñāne.16.441 || [Tato yāti parāṁ(ṅ) gatiṁ] Te veḷī ātmānaṅde āghave | je sadā vasate barave | te taiseṅchi pāṭaṇa pāve | gurukrupeche || Jñāne.16.442 || Tetha priyāchī parama sīmā | to bheṭe māulī ātmā | taye khevī āṭe ḍiṅḍimā | sāṁsārika he || Jñāne.16.443 || Aisā ĵo kāmakrodhalobhā | jhāḍī karūni ṭhāke ubhā | tochi yevaḍhiyā lābhā | gosāvī hoya || Jñāne.16.444 ||</p>
<p>Yaḥ(sh) shāstravidhimutsrujya vartate kāmakārataḥ | na sa siddhimavāpnoti na sukhaṁ(n) na parāṁ(ṅ) gatim || Bha.Gī.16.23 ||</p>
<p>[Yaḥ] Nā he nāvaḍoni kāhī | kāmādikāṅchyāchi ṭhāyī | dāṭilī jeṇe ḍoī | ātmachore || Jñāne.16.445 || [Shāstravidhimutsrujya] Ĵo jagī samāna sakrupa | hitāhita dāvitā dīpa | to amānya kelā bāpa | veda jeṇe || Jñāne.16.446 || Na dharīchi vidhīchī bhīḍa | na karīchi āpalī ĉhāḍa | [vartate kāmakārataḥ] vāḍhavīta gelā koḍa | iṅdriyāṅche || Jñāne.16.447 || Kāmakrodhalobhāṅchī kāṁsa | na soḍīcha pāḷilī bhāṣha | swairāchārāche asosa | vaḷaghalā rāna || Jñāne.16.448 || [Na sa siddhimavāpnoti] To suṭakechiyā vāhiṇī | maga pivo na lāhe pāṇī | swapnīṅhī te sukhakāhāṇī | dūrīchi tayā || Jñāne.16.449 || Āṇi paratra tava jāye | he kīra tayā āhe | [na sukhaṁ] parī aihikahī na lāhe | bhoga bhogū || Jñāne.16.450 || Tari māṣhāṁlāgī bhulalā | brāmhaṇa pāṇabuḍā righālā | kī tethahī pāvalā | nāstikavāda || Jñāne.16.451 || [Na parāṁ(ṅ) gatiṁ] Taise viṣhayāṅcheni koḍe | jeṇe paratrā kele ubaḍe | tava tochi āṇikīkaḍe | maraṇe nelā || Jñāne.16.452 || Eva paratra nā swarga | nā aihikahī viṣhayabhoga | tetha keutā prasaṅga | mokṣhāchā to || Jñāne.16.453 || Mhaṇauni kāmācheni baḷe | ĵo viṣhaya sevū pāhe saḷe | tayā viṣhaya nā swarga miḷe | nā uddhare to || Jñāne.16.454 ||</p>
<p>Tasmāchchhāstraṁ pramāṇaṁ(n) te kāryākāryavyavasthitau | jñātwā shāstravidhānoktaṁ(ṅ) karma kartumihārhasi || Bha.Gī.16.24 || Oṁ tatsaditi ShreemadBhagawadgītāsūpaniṣhatsu brahmavidyāyāṁ yogashāstre ShreeKriṣhṇārjunasaṁ(n)vāde daivāsurasaṁ(n)padwibhāgayogo nāma ṣhoḍasho’dhyāyaḥ || Bha.Gī.16.puṣhpikā ||</p>
<p>[Tasmāchchhāstraṁ pramāṇaṁ(n) te] Yākāraṇe pai bāpā | jayā āthī āpalī krupā | teṇe vedāṅchiyā niropā | āna na kīje || Jñāne.16.455 || Patīchiyā matā | anusaroni pativratā | anāyāse ātmahitā | bheṭechi te || Jñāne.16.456 || Nā tarī Shreeguruvachanā | diṭhī detu jatanā | shiṣhya ātmabhuvanā- | māji paise || Jñāne.16.457 || He aso āpulā ṭhevā | hātā āthī ĵarī yāvā | tarī ādare jevi divā | puḍhā kīje || Jñāne.16.458 || Taisā asheṣhāṁhī puruṣhārthā | ĵo gosāṁvī ho mhaṇe Pārthā | teṇe shrutismrutī māthā | baisaṇe ghāpe || Jñāne.16.459 || [Kāryākāryavyavasthitau] Shāstra mhaṇela je sāṅḍāve | te rājyahī truṇa mānāve | je ghevavī te na mhaṇāve | viṣhahī viru || Jñāne.16.460 || Aisiyā vedaikaniṣhṭhā | jāliyā ĵarī subhaṭā | tari ke āhe aniṣhṭā | bheṭaṇe gā || Jñāne.16.461 || Pai ahitāpāsūni kāḍhitī | hita deūni vāḍhavitī | nāhī shrutīparautī | māulī jagā || Jñāne.16.462 || [Jñātwā shāstravidhānoktaṁ] Mhaṇauni brahmeeṁsī meḷavī | tava he koṇhe na sāṅḍāvī | agā tuvāṁhī aisī bhajāvī | visheṣheṁsī || Jñāne.16.463 || Je āji Arjunā tū yethe | karāvayā satya shāstre sārthe | janmalāsi baḷārthe | dharmācheni || Jñāne.16.464 || Āṇi dharmānuja he aise | oghechi āle āpaise | mhaṇauni anārise | karū naye || Jñāne.16.465 || Kāryākāryavivekī | shāstreṅchi karāvī pārakhī | akrutya te kuḍe lokī | vāḷāve gā || Jñāne.16.466 || [Karma kartumihārhasi] Maga krutyapaṇe khare nige | te tuvā āpuleni āṅge | ācharoni ādare chāṅge | sārāve gā || Jñāne.16.467 || Je vishwaprāmāṇyāchī mudī | āji tujhyā hātī ase subuddhī | lokasaṅgrahāsī trishuddhī | yogya hosī || Jñāne.16.468 || Eva āsuravarga āghavā | sāṅgoni tethīṅchā nigāvā | tohī deve Pāṅḍavā | nirūpilā || Jñāne.16.469 || Iyāvarī to paṅḍūchā | kumara sadbhāva jīvīṅchā | pusela to chaitanyāĉhā | kānī aikā || Jñāne.16.470 || Saṅjaye Vyāsāchiyā niropā | to veḷa pheḍilā tayā nrupā | taisā mīhī Nivruttikrupā | sāṅgena tumhā || Jñāne.16.471 || Tumhī saṅta mājhiyā kaḍā | diṭhīchā karāla bahuḍā | tari tumhā māne yevaḍhā | hoīna mī || Jñāne.16.472 || Mhaṇauni nija avadhāna | maĵa voḷage pasāyadāna | dīĵo jī sanātha hoīna | Jñānadev mhaṇe || Jñāne.16.473 ||</p>
<p>Iti ShreeJñānadevavirachitāyāṁ bhāvārthadīpikāyāṁ ṣhoḍasho’dhyāyaḥ || 16 || Shloka 24, Ovyā 473.</p>
</section>
</body>
</html>
