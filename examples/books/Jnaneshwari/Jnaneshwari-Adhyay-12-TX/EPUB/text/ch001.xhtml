<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="en-US">
<head>
  <meta charset="utf-8" />
  <meta name="generator" content="pandoc" />
  <title>ch001.xhtml</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
  </style>
  <link rel="stylesheet" type="text/css" href="../styles/stylesheet1.css" />
</head>
<body epub:type="bodymatter">
<section id="shreejñāneshwarī-adhyay-12-transliterated" class="level1 unnumbered">
<h1 class="unnumbered">ShreeJñāneshwarī Adhyay 12 Transliterated</h1>
<p>|| ShreeJñāneshwarī ||</p>
<p>Adhyāya 12 vā</p>
<p>Jayajaya vo shuddhe | udāra prasiddhe | anavarata ānaṅde | varṣhatiye || Jñāne.12.1 || Viṣhayavyāḷe miṭhī | didhaliyā nuṭhī tāṭhī | te tujhīye krupādruṣhṭī | nirviṣha hoya || Jñāne.12.2 || Tari kavaṇāte tāpa poḷī | kaiseni vo shoka jāḷī | jari prasādarasakalloḷī | pure yesī tū || Jñāne.12.3 || Yogasukhāche sohaḷe | sevakā tuĵheni snehāḷe | sohaṁsiddhī laḷe | pāḷisī tū || Jñāne.12.4 || Ādhārashaktīchiyā aṅkī | vāḍhavisī kautukī | hrudayākāshapālakhī | pariye desī nije || Jñāne.12.5 || Pratyakjyotīchī vovāḷaṇī | karisī manapavanāchī kheḷaṇī | ātmasukhāchī bāḷaleṇī | levavisī || Jñāne.12.6 || Satarāviyeche stanya desī | anāhatāchā hallara gāsī | samādhibodhe nijavisī | bujhāunī || Jñāne.12.7 || Mhaṇoni sādhakā tū māulī | pike sāraswata tujhiyā pāulī | yākāraṇe mī sāulī | na saṅḍī tujhī || Jñāne.12.8 || Aho sadgurūṅchiye krupādruṣhṭī | tuĵhe kāruṇya jayāte adhiṣhṭhī | to sakaḷa vidyāṅchiye sruṣhṭī | dhātrā hoya || Jñāne.12.9 || Mhaṇoni aṁbe Shreemaṅte | nijajanakalpalate | ājñāpī māte | graṅthanirūpaṇī || Jñāne.12.10 || Navarasī bharavī sāgara | karavī uchita ratnāṅche āgara | bhāvārthāche girivara | niphajavī māye || Jñāne.12.11 || Sāhityasoniyāchiyā khāṇī | ughaḍavī deshiyechiyā kṣhoṇī | vivekavallīchī lāvaṇī | ho deī saiṅgha || Jñāne.12.12 || Saṁvādaphaḷanidhāne | prameyāchī udyāne | lāvī mhaṇe gahane | niraṅtara || Jñāne.12.13 || Pākhāṅḍāche darakuṭe | moḍī vāgvāda avhāṅṭe | kutarkāchī duṣhṭe | sāvaje pheḍī || Jñāne.12.14 || ShrīKriṣhṇaguṇī māte | sarvatra karī vo sarate | rāṇive baisavī shrotayāte | shravaṇāchiye || Jñāne.12.15 || Ye marhāṭhiyechiyā nagarī | brahmavidyechā sukāḷa karī | gheṇe deṇe sukhachivarī | ho deī yā jagā || Jñāne.12.16 || Tū āpuleni snehapallave | māte pāṅghuravishīla sadaive | tari ātāchi he āghave | nirmīna māye || Jñāne.12.17 || Iye vinavaṇīyesāṭhī | avalokile guru krupādruṣhṭī | mhaṇe Gītārtheṁsī uṭhī | na bole bahu || Jñāne.12.18 || Tetha jī jī mahāprasāda | mhaṇoni sāviyā ĵāhalā ānaṅda | ātā niropīna prabaṅdha | avadhāna dīje || Jñāne.12.19 ||</p>
<p>Arjuna uvācha - Evaṁ satatayuktā ye bhaktāstwāṁ paryupāsate | ye chāpyakṣharamavyaktaṁ(n) teṣhāṁ(ṅ) ke yogavittamāḥ(hā) || Bha.Gī.12.1 ||</p>
<p>[Arjuna uvācha] Tarī sakaḷavīrādhirāja | ĵo somavaṁshī vijayadhwaja | to bolatā jāhālā ātmaja | pāṅḍunrupāchā || Jñāne.12.20 || [Prashnaprastāvaḥ] Kriṣhṇāte mhaṇe avadhārile | āpaṇa vishwarūpa maĵa dāvile | te navala mhaṇoni bihāle | chitta māĵhe || Jñāne.12.21 || Āṇi iye Kriṣhṇamūrtīchī save | yālāgī soya dharilī jīve | tava nako mhaṇoni deve | vārile māte || Jñāne.12.22 || Tari vyakta āṇi avyakta | he tūchi eka nibhrāṅta | bhaktī pāvije vyakta | avyaktayoge || Jñāne.12.23 || Yā donī jī vāṭā | tūte pāvāvayā Vaikuṅṭhā | vyaktāvyakta dāravaṅṭhā | rigije yetha || Jñāne.12.24 || Pai je vānī shyātukā | techi vegaḷiye vālā yekā | mhaṇoni ekadeshīyā vyāpakā | sarisā pāḍa || Jñāne.12.25 || Amrutāchiyā sāgarī | je lābhe sāmarthyāchī thorī | techi de amrutalaharī | chuḷī ghetaliyā || Jñāne.12.26 || He kīra mājhyā chittī | pratīti āthi jī nirutī | pari pusaṇe yogapatī | te yāchilāgī || Jñāne.12.27 || Je devā tumhī nāveka | aṅgīkārile vyāpaka | te sāchachi kī kavatika | he jāṇāvayā || Jñāne.12.28 || [Evaṁ satatayuktā iti] Tari tuĵalāgī karma | tūchi jayāche parama | bhaktīsi manodharma | vikoni ghātalā || Jñāne.12.29 || Ityādi sarvī parī | je bhakta tūte Shreeharī | bāṅdhoniyā jivhārī | upāsitī || Jñāne.12.30 || [Ye chāpi] Āṇi je praṇavāpailīkaḍe | [akṣharamavyaktaṁ] vaikharīyesi je kānaḍe | kāyisayāhī sāṅgaḍe | navhechi je vastu || Jñāne.12.31 || Te akṣhara jī avyakta | nirdoṣha desharahita | sohaṁbhāve upāsita | jñāniye je || Jñāne.12.32 || [Teṣhāṁ(ṅ) ke yogavittamāḥ(hā)] Tayā āṇi jī bhaktā | yerayerāṁmāji anaṅtā | kavaṇe yoga tattwatā | jāṇitalā sāṅga || Jñāne.12.33 || Iyā kirīṭīchiyā bolā | to jagadbaṅdhu saṅtoṣhalā | mhaṇe ho prashna bhalā | ĵāṇasī karū || Jñāne.12.34 ||</p>
<p>Shrībhagavānuvācha - Mayyāveshya mano ye māṁ(n) nityayuktā upāsate | shraddhayā parayopetāste me yuktatamā matāḥ(hā) || Bha.Gī.12.2 ||</p>
<p>[Shrībhagavānuvācha-shraddhayā parayopetāḥ(hā)] Tari astagirīchiyā upakaṅṭhī | rigāliyā ravibiṁbāpāṭhī | rashmī jaise kirīṭī | saṅcharatī || Jñāne.12.35 || Kā varṣhākāḷī saritā | jaisī chaḍho lāge pāṅḍusutā | taisī nīcha navī bhajatā | shraddhā dise || Jñāne.12.36 || [Mayyāveshya mana iti] Pari ṭhākiliyāhi sāgara | jaisā māgīlahī yāvā anivāra | tiye gaṅgechiye aisā paḍibhara | premabhāvā || Jñāne.12.37 || Taise sarveṅdriyāṁsahita | majamāji sūni chitta | je rātri divasa na mhaṇata | upāsitī || Jñāne.12.38 || [Te me yuktatamā matāḥ(hā)] Iyāparī je bhakta | āpaṇape maĵa deta | techi mī yogayukta | parama mānī || Jñāne.12.39 ||</p>
<p>Ye twakṣharamanirdeshyamavyaktaṁ paryupāsate | sarvatragamachintyaṁ(ñ) cha kūṭasthamachalaṁ(n) dhruvam || Bha.Gī.12.3 ||</p>
<p>[Ye twakṣharaṁ] Āṇi yera tehī Pāṅḍavā | je ārūḍhoni sohaṁbhāvā | jhoṅbatī niravayavā | akṣharāsī || Jñāne.12.40 || [Anirdeshyaṁ] Manāchī nakhī na lage | jetha buddhīchī druṣhṭī na rige | iṅdriyā kīra ĵoge | kāya hoīla || Jñāne.12.41 || [Avyaktaṁ] Pari dhyānāhī kuvāḍe | mhaṇoni eke ṭhāyī na sāpaḍe | vyaktīsi mājivaḍe | kavaṇehī nohe || Jñāne.12.42 || [Sarvatragaṁ] Jayā sarvatra sarvapaṇe | sarvāṅhī kāḷī asaṇe | [achintyaṁ(ñ) cha] je pāvūni chiṅtavaṇe | hiṅpuṭī ĵāhale || Jñāne.12.43 || Je hoya nā nohe | je nāhī nā āhe | aise mhaṇoni upāye | upajatīchinā || Jñāne.12.44 || [Kūṭasthamachalaṁ(n) dhruvaṁ] Je chaḷe nā ḍhaḷe | sare nā maiḷe | [paryupāsate] te āpulenīchi baḷe | āṅgavile jihī || Jñāne.12.45 ||</p>
<p>Sanniyamyendriyagramaṁ sarvatra samabuddhayaḥ | te prāpnuvanti māmeva sarvabhūtahite ratāḥ(hā) || Bha.Gī.12.4 ||</p>
<p>[Sanniyamyendriyagramaṁ] Pai vairāgyamahāpāvake | ĵāḷūni viṣhayāṅchi kaṭake | adhapalī tavake | iṅdriye dharilī || Jñāne.12.46 || Maga saṅyamāchī dhāṭī | sūni muraḍilī upharāṭī | iṅdriye koṅḍilī kapāṭī | hrudayāchiyā || Jñāne.12.47 || Apānīṅchiyā toṅḍā | lāvoni āsanamudrā suhāḍā | mūḷabaṅdhāchā huḍā | pannāsilā || Jñāne.12.48 || Āsheche lāga toḍile | adhairyāche kaḍe jhāḍile | nidreche shodhile | kāḷavakhe || Jñāne.12.49 || Vajrāgnīchiyā jvāḷī | karūni saptadhātūṅchī hoḷī | vyādhīṅchyā sisāḷī | pūjilī yaṅtre || Jñāne.12.50 || Maga kuṅḍaliniyechā ṭeṁbhā | ādhārī kelā ubhā | tayā chojavale prabhā | nimathāvarī || Jñāne.12.51 || Navadwārāṅchiyā chauchakī | bāṇūni saṁyatīchī aḍavaṅkī | ughaḍalī khiḍakī | kakārāṅtīṅchī || Jñāne.12.52 || Prāṇashaktichāmuṅḍe | prahārūni saṅkalpameṅḍhe | manomahiṣhācheni muṅḍe | didhalī baḷī || Jñāne.12.53 || Chaṅdrasūryā bujhāvaṇī | karūni anāhatāchī suḍāvaṇī | satarāviyeche pāṇī | jiṅkile vegī || Jñāne.12.54 || Maga madhyamā madhyavivare | teṇe korive dādare | ṭhākile chavare | brahmaraṅdhra || Jñāne.12.55 || Varī makārāṅta sopāna | te sāṅḍoniyā gahana | kākhe sūniyā gagana | bharale brahmī || Jñāne.12.56 || [Sarvatra samabuddhayaḥ] Aise je samabuddhī | miḷāvayā sohaṁsiddhī | āṅgavitāti niravadhī | yogadurge || Jñāne.12.57 || [Te prāpnuvanti māmeva] Āpuliyā sāṭovāṭī | shūnya ghetī uṭhāuṭhī | tehī mātechi kirīṭī | pāvatī gā || Jñāne.12.58 || Vāṅchūni yogācheni baḷe | adhika kāhī miḷe | aise nāhī āgaḷe | kaṣhṭachi tayā || Jñāne.12.59 ||</p>
<p>Klesho’dhikatarasteṣhāmavyaktāsaktachetasām | avyaktā hi gatirduḥ(hu)khaṁ(n) dehavadbhiravāpyate || Bha.Gī.12.5 ||</p>
<p>[Sarvabhūtahite ratāḥ(sh) shlo.4] Jihī sakaḷabhūtāṅchiyā hitī | [avyaktāvyaktachetasāṁ] nirālaṁbī avyaktī | pasaraliyā āsaktī | bhaktīviṇe || Jñāne.12.60 || [Klesho’dhikatarasteṣhāṁ] Tayā maheṅdrādi pade | karitāti vāṭavadhe | āṇi rhuddhisiddhīṅchī dwaṅdwe | paḍoni ṭhātī || Jñāne.12.61 || Kāmakrodhāṅche vilaga | uṭhāvatī anega | āṇi shūnyeṁsī āṅga | ĵuṅĵhavāve kī || Jñāne.12.62 || Tāhāne tāhānachi piyāvī | bhukeliyā bhūkachi khāvī | ahorātra vāvī | mavāvā vārā || Jñāne.12.63 || Unidiyāche pahuḍaṇe | nirodhāche velhāvaṇe | jhāḍāṁsi sājaṇe | chāvaḷāve gā || Jñāne.12.64 || Shīta veṅḍhāve | uṣhṇa pāṅghurāve | vruṣhṭīchiyā asāve | gharāāṅta || Jñāne.12.65 || Kiṁbahunā Pāṅḍavā | hā agnipravesha nitya navā | bhratārāvīṇa karāvā | to hā yoga || Jñāne.12.66 || Etha swāmīche kāĵa | nā bāpike vyāja | pari maraṇeṅsī ĵuṅĵha | nitya nave || Jñāne.12.67 || Aise mrutyūhūni tikha | kā ghoṭe kaḍhata vikha | ḍoṅgara giḷatā mukha | na phāṭe kāī || Jñāne.12.68 || [Avyaktā hi gatirduḥ(hu)khaṁ] Mhaṇoni yogāchiyā vāṭā | je nigāle gā subhaṭā | tayā duḥkhāchāchi vāṅṭā | bhāgā ālā || Jñāne.12.69 || [Dehavadbhiravāpyate] Pāhe pā lohāche chaṇe | jai bochariyā paḍatī khāṇe | tai poṭa bharaṇe kī maraṇe | shuddhī neṇe || Jñāne.12.70 || Mhaṇoni samudra bāhī | taraṇe āthi keṁhī | kā gaganāmāji pāyī | kholijata ase || Jñāne.12.71 || Vaḷaghaliyā raṇāchī thāṭī | āṅgī na lagatā kāṭhī | sūryāchī pāuṭhī | kā hoya gā || Jñāne.12.72 || Yālāgī pāṅguḷā hevā | navhe vāyūsi Pāṅḍavā | tevī dehavaṅtā jīvā | avyaktī gati || Jñāne.12.73 || Aisāhī ĵarī dhivasā | bāṅdhoniyā ākāshā | jhoṅbatī tarī kleshā | pātra hotī || Jñāne.12.74 || [Chūrṇikā] Mhaṇoni yera te Pārthā | neṇatīchi he vyathā | je kā bhaktipaṅthā | voṭhaṅgale || Jñāne.12.75 ||</p>
<p>Ye tu sarvāṇi karmāṇi mayi saṁ(n)nyasya matparāḥ(hā) | ananyenaiva yogena māṁ(n) dhyāyanta upāsate || Bha.Gī.12.6 ||</p>
<p>[Ye tu sarvāṇi karmāṇi] Karmeṅdriye sukhe | karitī karme ashekhe | jiye kā varṇavishekhe | bhāgā ālī || Jñāne.12.76 || Vidhīte pāḷita | niṣhedhāte gāḷita | [mayi saṁ(n)nyasya] maĵa deūni jāḷita | karmaphaḷe || Jñāne.12.77 || Yayāparī pāhī | Arjunā māĵhe ṭhāī | saṅnyasūni nāhī | karitī karme || Jñāne.12.78 || [Matparāḥ(hā)] Āṇīkahī je je sarva | kāyika vāchika mānasika bhāva | tayā mīvāṅchūni dhāva | ānautī nāhī || Jñāne.12.79 || Aise je matpara | [māṁ(n) dhyāyanta upāsate] upāsitī niraṅtara | dhyānamiṣhe ghara | māĵhe ĵhāle || Jñāne.12.80 || [Ananyenaiva yogena] Jayāṅchiye āvaḍī | kelī majashī kuḷavāḍī | bhoga mokṣha bāpuḍī | tyajilī kuḷe || Jñāne.12.81 || Aise ananyayoge | vikale jive mane āṅge | tayāṅche kāyi eka sāṅge | je mī na karī || Jñāne.12.82 ||</p>
<p>Teṣhāmahaṁ samuddhartā mrutyusaṁsārasāgarāt | bhavāmi nachirātPārth mayyāveshitachetasām || Bha.Gī.12.7 ||</p>
<p>[Teṣhāṁ] Kiṅbahunā dhanurdharā | ĵo mātechiyā ye udarā | to mātechā soyarā | ketulā pā || Jñāne.12.83 || Tevī mī tayā | jaise asatī taisiyā | kaḷikāḷa nokoniyā | ghetalā paṭā || Jñāne.12.84 || Yerhavī tarī mājhiyā bhaktā | āṇi saṅsārāchī chiṅtā | kāya samarthāchī kāṅtā | korānna māge || Jñāne.12.85 || Taise te māĵhe | kalatra he jāṇije | kāyisenihī na lāje | tayāṅcheni mī || Jñāne.12.86 || [Mrutyu-saṁsārasāgarāt] Janmamrutyūchiyā lāṭī | jhaḷaṁbatī iyā sruṣhṭī | te dekhoniyā poṭī | aise ĵāhāle || Jñāne.12.87 || Bhavasiṅdhūcheni māje | kavaṇāsi dhāka nupaje | tetha ĵarī kī māĵhe | bihitī hana || Jñāne.12.88 || [Na chirātPārtha] Mhaṇoni gā Pāṅḍavā | mūrtīṅchā meḷāvā | karūni tyāṅchiyā gāṁvā | dhāvata ālo || Jñāne.12.89 || Nāmācheyā sahasavarī | nāvā iyā avadhārī | sajūniyā saṁsārī | tārū jāhalo || Jñāne.12.90 || Saḍe je dekhile | te dhyānakāṁse lāvile | parigrahī ghātale | tariyāṁvarī || Jñāne.12.91 || Premāchī peṭī | bāṅdhalī ekāchiyā poṭī | maga āṇile taṭī | sāyujyāchiyā || Jñāne.12.92 || Pari bhaktāṅcheni nāve | chatuṣhpadādi āghave | Vaikuṅṭhīṅchiye rāṇive | yogya kele || Jñāne.12.93 || [Ahaṁ samuddhartā] Mhaṇoni gā bhaktā | nāhī ekahī chiṅtā | tayāte samuddhartā | [bhavāmi] āthi mī sadā || Jñāne.12.94 || [Mayyāveshitachetasāṁ] Āṇi jevhāṅchi kā bhaktī | didhalī āpulī chittavruttī | tevhāṅchi maĵa sūtī | tyāṅchiye nāṭī || Jñāne.12.95 || [Chūrṇikā] Yākāraṇe gā bhaktarāyā | hā maṅtra tuvā dhanaṅjayā | shikije je yayā | mārgā bhajije || Jñāne.12.96 ||</p>
<p>Mayyeva mana ādhatswa mayi buddhiṁ(n) niveshaya | nivasiṣhyasi mayyeva ata ūrdhwaṁ(n) na saṁshayaḥ || Bha.Gī.12.8 ||</p>
<p>[Mayyeva mana ādhatswa] Agā mānasa he eka | mājhyā swarūpī savruttika | [mayi buddhiṁ(n) niveshaya] karūni ghālī niṣhṭaṅka | buddhi nishchayeṁsī || Jñāne.12.97 || [Nivasiṣhyasi mayyeva] Iye donī sarisī | majamāji premeṁsī | rigālī tarī pāvasī | māte tū gā || Jñāne.12.98 || Je mana buddhi ihī | ghara kele mājhyā ṭhāyī | tari sāṅge maga kāī | mī tū ure || Jñāne.12.99 || [Ata ūrdhwaṁ] Mhaṇoni dīpa pālave | saveṅchi teja mālave | kā ravibiṁbāsave | prakāsha ĵāya || Jñāne.12.100 || Uĉhalalelyā prāṇāsarisī | iṅdriyeṅhī nigatī jaisī | taisā manabuddhipāsī | ahaṅkāra ye || Jñāne.12.101 || [Na saṁshayaḥ] Mhaṇoni mājhiyā swarūpī | mana buddhi iye nikṣhepī | yetuleni sarvavyāpī | mīchi hosī || Jñāne.12.102 || Yayā bolā kāhī | anārise nāhī | āpalī āṇa pāhī | vāhatase gā || Jñāne.12.103 ||</p>
<p>Atha chittaṁ samādhātuṁ(n) na shaknoṣhi mayi sthiram | abhyāsayogena tato māmichchhāptuṁ(n) Dhanañjaya || Bha.Gī.12.9 ||</p>
<p>[Atha chittamiti] Athavā he chitta | manabuddhisahita | mājhyā hātī achuṁbita | na shakasī devo || Jñāne.12.104 || [Abhyāsayogeneti] Tari gā aise karī | yayā āṭhā pāhārāṁmāĵhārī | moṭake nimiṣhabharī | deta jāī || Jñāne.12.105 || Maga je je kā nimikha | dekhela māĵhe mukha | tetule arochaka | viṣhayī gheīla || Jñāne.12.106 || Jaise sharatkāla rige | āṇi saritā vohaṭū lāge | taise chitta kāḍhela vege | prapaṅchaunī || Jñāne.12.107 || Maga punavehūni jaise | shashibiṅba diseṅdise | hārapata aṁvase | nāhīṅchi hoya || Jñāne.12.108 || Taise bhogāāṅtūni nigatā | chitta majamāji rigatā | haḷūhaḷū pāṅḍusutā | mīchi hosīla || Jñāne.12.109 || Agā abhyāsayoga mhaṇije | to hā eka jāṇije | yeṇe kāhī na nipaje | aise nāhī || Jñāne.12.110 || Pai abhyāsācheni baḷe | ekā gati aṅtarāḷe | vyāghra sarpa prāṅjaḷe | kele ekī || Jñāne.12.111 || Viṣha kī āhārī paḍe | samudrī pāyavāṭa ĵoḍe | ekī vāgbrahma thokaḍe | abhyāse kele || Jñāne.12.112 || Mhaṇoni abhyāsāsi kāhī | sarvathā duṣhkara nāhī | yālāgi mājhyā ṭhāī | abhyāse miḷe || Jñāne.12.113 ||</p>
<p>Abhyāse’pyasamartho’si matkarmaparamo bhava | madarthamapi karmāṇi kurvansiddhimavāpsyasi || Bha.Gī.12.10 ||</p>
<p>[Abhyāse’pyasamartho’si] Kā abhyāsāhī lāgī | kasa nāhī tujhiyā āṅgī | tari āhāsī jayā bhāgī | taisāchi asa || Jñāne.12.114 || Iṅdriye na koṅḍī | bhogāte na toḍī | abhimāna na sāṅḍī | swajātīchā || Jñāne.12.115 || Kuḷadharma chāḷī | vidhiniṣhedha pāḷī | maga sukhe tuĵa saraḷī | didhalī āhe || Jñāne.12.116 || [Matkarmaparamo bhava] Pari mane vāchā dehe | jaisā ĵo vyāpāra hoye | to mī karīta āhe | aise na mhaṇe || Jñāne.12.117 || Karaṇe kā na karaṇe | he āghave tochi ĵāṇe | vishwa chaḷatase jeṇe | paramātmeni || Jñāne.12.118 || Uṇayāpureyāche kāhī | uro nedī āpuliyā ṭhāyī | sajātachi karūni gheī | jīvita he || Jñāne.12.119 || Māḷiye jeute nele | teute nivāṅtachi gele | tayā pāṇiyā aise kele | hoāve gā || Jñāne.12.120 || [Madarthamapi karmāṇi kurvan] Mhaṇoni pravrutti āṇi Nivrutti | iye bojhī neghe matī | akhaṅḍa chittavrutti | mājhyā ṭhāyī || Jñāne.12.121 || Yerhavī tarī subhaṭā | ujū kā avhāṅṭā | ratha kāī khaṭapaṭā | karita ase || Jñāne.12.122 || Āṇi je je karma nipaje | te thoḍe bahu na mhaṇije | nivāṅtachi arpije | mājhyā ṭhāyī || Jñāne.12.123 || [Siddhimavāpsyasi] Aisiyā madbhāvanā | tanutyāgī Arjunā | tū sāyujyasadanā | mājhiyā yesī || Jñāne.12.124 ||</p>
<p>Athaitadapyashakto’si kartuṁ madyogamāshritaḥ | sarvakarmaphalatyāgaṁ(n) tataḥ(kh) kuru yatātmavān || Bha.Gī.12.11 ||</p>
<p>[Athaitadapyashaktosi] Nā tarī heṅhī tuĵa | nedave karma maĵa | [kartuṁ madyogamāshritaḥ] tarī gā tū bhaja | pāṅḍukumārā || Jñāne.12.125 || Buddhīchiye pāṭhī poṭī | karmāādi kā shevaṭī | māte bāṅdhaṇe kirīṭī | duvāḍa ĵarī || Jñāne.12.126 || Tari heṁhī aso | sāṅḍī mājhā atiso | [yatātmavān] pari saṁyatisī vaso | buddhī tujhī || Jñāne.12.127 || [Tataḥ] Āṇi jeṇe jeṇe veḷe | [sarvakarmaphalatyāgaṁ(ṅ) kuru] ghaḍatī karme sakaḷe | tayāṅchī tiye phaḷe | tyajita ĵāya || Jñāne.12.128 || Vrukṣha kā velī | loṭatī phaḷe ālī | [ayaṁ bhāvaḥ] taisī sāṅḍī nipajalī | karme siddhe || Jñāne.12.129 || Pari māte manī dharāve | kā majauddeshe karāve | he kāhī nako āghave | jāū de shūnyī || Jñāne.12.130 || Khaḍakī jaise varṣhale | kā āgīmāji perile | karma mānī dekhile | swapna jaise || Jñāne.12.131 || Agā ātmajechyā viṣhī | jīva jaisā nirabhilāṣhī | taisā karmī asheṣhī | niṣhkāma hoī || Jñāne.12.132 || Vahnīchī jvāḷā jaisī | vāyā ĵāya āKāshī | kriyā jiro de taisī | shūnyāmājī || Jñāne.12.133 || Arjunā hā phalatyāga | āvaḍe kīra asalaga | pari yogāṁmāji yoga | dhurechā hā || Jñāne.12.134 || Yeṇe phalatyāge sāṅḍe | te te karma na virūḍhe | ekachi veḷu jhāḍe | vāṅjhe jaisī || Jñāne.12.135 || Taise yeṇeṅchi sharīre | sharīrā yeṇe sare | kiṁbahunā yerajhāre | chirā paḍe || Jñāne.12.136 || [‘atha chitta’ ityādi shlokachatuṣhṭayabhāvārthaḥ] Pai abhyāsāchiyā pāuṭī | ṭhākije jñāna kirīṭī | jñāne yeije bheṭī | dhyānāchiye || Jñāne.12.137 || Maga dhyānāsi kheṁva | detī āghavechi bhāva | tevhā karmajāta sarva | dūrī ṭhāke || Jñāne.12.138 || Karma jetha durāve | tetha phalatyāga saṁbhave | tyāgāstava āṅgave | shāṅti sagaḷī || Jñāne.12.139 || Mhaṇoni yāvayā shāṅti | hāchi krama Subhadrāpatī | abhyāsachi prastutī | karaṇe etha || Jñāne.12.140 ||</p>
<p>Shreyo hi jñānamabhyāsājjñānāddhyānaṁ vishiṣhyate | dhyānātkarmaphalatyāgastyāgāchchhāntiranantaram || Bha.Gī.12.12 ||</p>
<p>[Shreya iti] Abhyāsāhūni gahana | Pārthā maga jñāna | jñānāpāsoni dhyāna | visheṣhije || Jñāne.12.141 || [Dhyānāditi] Maga karmaphalatyāga | to dhyānāpāsoni chāṅga | tyāgāhūni bhoga | shāṅtisukhāchā || Jñāne.12.142 || Aisiyā yayā vāṭā | ihīṅchi peṇī subhaṭā | shāṅtīchā mājivaṭā | ṭhākilā jeṇe || Jñāne.12.143 || [Atha shāntalakṣhaṇaṁ yāvadadhyāyasamāpti]-</p>
<p>Adweṣhṭā sarvabhūtānāṁ maitraḥ(kh) karuṇa eva cha | nirmamo nirahaṅgkāraḥ(s) samaduḥ(hu)khasukhaḥ(kh) kṣhamī || Bha.Gī.12.13 ||</p>
<p>[Adweṣhṭā sarvabhūtānāṁ] To sarva bhūtāṅchyā ṭhāyī | dweṣhāte neṇechi kahī | āpapara nāhī | chaitanyā jaisā || Jñāne.12.144 || Uttamāte dharije | adhamāte avherije | he kāhīṅchi neṇije | vasudhā jevī || Jñāne.12.145 || [Maitraḥ] Kā rāyāche deha chāḷū | raṅkā paraute gāḷū | he na mhaṇechi krupāḷū | prāṇa pai gā || Jñāne.12.146 || [Karuṇa eva cha] Gāīchī truṣhā harū | vyāghrā viṣha hoūni mārū | aise neṇechi kā karū | toya jaise || Jñāne.12.147 || Taisī āghaviyāṅchī bhūtamātrī | ekapaṇe jayā maitrī | krupesi dhātrī | āpaṇa ĵo || Jñāne.12.148 || [Nirmama iti] Āṇi mī he bhāṣha neṇe | māĵhe kāhīṅchi na mhaṇe | sukha duḥkha ĵāṇaṇe | nāhī jayā || Jñāne.12.149 || Tevīṅchi kṣhamelāgī | pruthvīsi pavāḍa āṅgī | saṅtoṣhā utsaṅgī | didhale ghara || Jñāne.12.150 ||</p>
<p>Santuṣhṭaḥ(s) satataṁ yogī yatātmā druḍhanishchayaḥ | mayyarpitamanobuddhiryo madbhaktaḥ(s) sa me priyaḥ || Bha.Gī.12.14 ||</p>
<p>[Santuṣhṭaḥ(s) satataṁ] Vārṣhiyevīṇa sāgara | jaisā jaḷe nirbhara | taisā nirupachāra | saṅtoṣhī ĵo || Jñāne.12.151 || [Yatātmā druḍhanishchayaḥ] Vāhūni āpalī āṇa | dharī ĵo aṅtaḥkaraṇa | nishchayā sāchapaṇa | jayāĉheni || Jñāne.12.152 || [Yogī] Jīva paramātmā donī | baisale ekāsanī | jayāchiyā hrudayabhuvanī | virājatī || Jñāne.12.153 || Aisā yogasamruddhi | hoūni ĵo niravadhi | [mayyarpitamanobuddhiḥ(hi)] arpī manobuddhi | mājhyā ṭhāyī || Jñāne.12.154 || Āṅta bāheri yoga | nirvāḷaleyāhī chāṅga | tari mājhā anurāga | saprema jayā || Jñāne.12.155 || [Yo madbhaktaḥ(s) sa me priyaḥ] Arjunā to bhakta | tochi yogī tochi mukta | to vaḷabhā mī kāṅta | aisā paḍhiye || Jñāne.12.156 || He nā to āvaḍe | maĵa jīvācheni pāḍe | heṁhī etha thokaḍe | rūpa karaṇe || Jñāne.12.157 || Tarī paḍhiyaṅtayāchī kahāṇī | he bhulīchī bhāraṇī | iye tava na bolaṇī | parī bolavī shraddhā || Jñāne.12.158 || Mhaṇoni gā āmhā | vegā ālī upamā | yerhavī kāya premā | anuvāda ase || Jñāne.12.159 || Ātā aso he kirīṭī | pai priyāchiyā goṣhṭī | duṇā thāva uṭhī | āvaḍī gā || Jñāne.12.160 || Tayāhī varī vipāye | premaḷa saṁvādiyā hoye | tiye goḍīsi āhe | kāṅṭāḷe maga || Jñāne.12.161 || Mhaṇoni gā pāṅḍusutā | tūchi priya āṇi tūchi shrotā | vari priyāchī vārtā | prasaṅge ālī || Jñāne.12.162 || [Chūrṇikā] Tarī ātā bolo | bhale yā sukhā mīnalo | aise mhaṇatakheṅvī ḍolo | lāgalā devo || Jñāne.12.163 || Maga mhaṇe ĵāṇa | tayā bhaktāĉhe lakṣhaṇa | jayā mī aṅtaḥkaraṇa | baiso ghālī || Jñāne.12.164 ||</p>
<p>Yasmānnodwijate loko lokānnodwijate cha yaḥ | harṣhāmarṣhabhayodwegairmukto yaḥ(s) sa cha me priyaḥ || Bha.Gī.12.15 ||</p>
<p>[Yasmāditi] Tari siṅdhūcheni māje | jaḷacharā bhaya nupaje | āṇi jaḷacharī nubaje | samudra jaisā || Jñāne.12.165 || Tevi unmatte jage | jayāsi khaṅtī na lage | āṇi jayāĉheni āṅge | na shiṇe loka || Jñāne.12.166 || [Harṣhāmarṣheti] Kiṁbahunā Pāṅḍavā | sharīra jaise avayavā | taisā nubage jīvā | jīvapaṇe ĵo || Jñāne.12.167 || Jagachi deha ĵāhāle | mhaṇoni priyāpriya gele | harṣhāmarṣha ṭhele | dujenaviṇa || Jñāne.12.168 || Aisā dwaṅdwanirmukta | bhayodwegarahita | yāhīvarī bhakta | mājhyā ṭhāyī || Jñāne.12.169 || Tari tayāĉhā gā maĵa moho | kāya sāṅgo to paḍhiyāvo | he aso jivī jīvo | māĵheni to || Jñāne.12.170 || [Chūrṇikā] Ĵo nijānaṅde dhālā | pariṇāma āyuṣhyā ālā | pūrṇate jāhālā | vallabha ĵo || Jñāne.12.171 ||</p>
<p>Anapekṣhaḥ(sh) shuchirdakṣha udāsīno gatavyathaḥ | sarvārambhaparityāgī yo madbhaktaḥ(s) sa me priyaḥ || Bha.Gī.12.16 ||</p>
<p>[Anapekṣhaḥ] Tayāchiyā ṭhāyī Pāṅḍavā | apekṣhe nāhī rigāvā | sukhāsi chaḍhāvā | jayāche asaṇe || Jñāne.12.172 || [Shuchiḥ(hi)] Mokṣha deūni udāra | Kāshī hoya kīra | pari veṅchaṇe lāge sharīra | tiye gāṁvī || Jñāne.12.173 || Himavaṅta doṣha khāye | pari jīvitāchī hānī hoye | taise shuchitwa nohe | sajjanāche || Jñāne.12.174 || Shuchitwe shuchi Gaṅgā hoye | āṇi pāpa tāpahī jāye | pari tethe āhe | buḍaṇe eka || Jñāne.12.175 || Kholiye pāra neṇije | tarī bhaktī na buḍije | rokaḍāchi lāhije | na maratā mokṣha || Jñāne.12.176 || Saṅtācheni aṅgalage | pāpāte jiṇaṇe gaṅge | teṇe saṅtasaṅge | shuchitwa kaise || Jñāne.12.177 || Mhaṇoni aso ĵo aisā | shuchitwe tīrthā kuvāsā | jeṇe ullaṅghavile dishā | manomaḷa || Jñāne.12.178 || [Dakṣhaḥ] Āṅta bāheri chokhāḷa | sūrya taisā nirmaḷa | āṇi tattwārthīṅchā pāyāḷa | dekhaṇā ĵo || Jñāne.12.179 || [Udāsīnaḥ] Vyāpaka āṇi udāsa | jaise kā ākāsha | taise jayāche mānasa | sarvatra gā || Jñāne.12.180 || [Gatavyathaḥ] Saṁsāravyathe phiṭalā | ĵo nairāshye vinaṭalā | vyādhāhātoni suṭalā | vihaṅgama jaisā || Jñāne.12.181 || Taisā satata ĵo sukhe | koṇīhī ṭavaṅcha na dekhe | neṇije gatāyuṣhe | lajjā jevī || Jñāne.12.182 || [Sarvārambhaparityāgī] Āṇi karmāraṁbhālāgī | jayā ahaṅkrutī nāhī āṅgī | jaise niridhana āgī | vijhoni ĵāya || Jñāne.12.183 || Taisā upashamachi bhāgā | jayāsi ālā pai gā | ĵo mokṣhāchiyā āṅgā | lihilā ase || Jñāne.12.184 || [Madbhaktaḥ] Arjunā hā ṭhāvavarī | ĵo sohaṁbhāva sarobharī | to dwaitāchyā pailatīrī | nigo saralā || Jñāne.12.185 || Kī bhaktisukhālāgī | āpaṇapeṅchi dohī bhāgī | vāṅṭūniyā āṅgī | sevakai bāṇe || Jñāne.12.186 || Yerā nāma mī ṭhevī | maga bhajatī voja baravī | na bhajatayā dāvī | yogiyā ĵo || Jñāne.12.187 || [Sa me priyaḥ] Tayāche āmhā vyasana | āmuche to nijadhyāna | kiṁbahunā samādhāna | to miḷe tai || Jñāne.12.188 || Tayālāgī maĵa rūpā yeṇe | tayācheni maĵa ethe asaṇe | tayā loṇa kīje jīve prāṇe | aisā paḍhiye || Jñāne.12.189 ||</p>
<p>Yo na hruṣhyati na dweṣhṭi na shochati na kāṅgkṣhati | shubhāshubhaparityāgī bhaktimānyaḥ(s) sa me priyaḥ || Bha.Gī.12.17 ||</p>
<p>[Yo na hruṣhyati] Ĵo ātmalābhāsārikhe | gomaṭe kāhīṅcha na dekhe | mhaṇoni bhogavishekhe | harikhenā ĵo || Jñāne.12.190 || [Na dweṣhṭi] Āpaṇachi vishwa jāhālā | tari bhedabhāva sahajachi gelā | mhaṇoni dweṣha ṭhelā | jayā puruṣhā || Jñāne.12.191 || [Na shochati] Pai āpule je sāche | te kalpāṅtīṅhī na vache | he ĵāṇoni gatāche | na shochī ĵo || Jñāne.12.192 || [Na kāṅgkṣhati] Āṇi jayāparaute kāhī nāhī | te āpaṇapeṅchi āpalyā ṭhāyī | jāhālā yālāgī ĵo kāhī | ākāṅkṣhī nā || Jñāne.12.193 || [Shubhāshubhaparityāgī] Vokhaṭe kā gomaṭe | he kāhīṅchi tayā numaṭe | rātri divasa na ghaṭe | sūryāsi jevī || Jñāne.12.194 || [Bhaktimān] Aisā bodhachi kevaḷa | ĵo hoūni ase niṣhkaḷa | tyāhīvarī bhajanashīḷa | mājhyā ṭhāyī || Jñāne.12.195 || [Yaḥ(s) sa me priyaḥ] Tari tayāaise dusare | āmhā paḍhiyaṅte soyare | nāhī gā sāchokāre | tujhī āṇa || Jñāne.12.196 ||</p>
<p>Samaḥ(sh) shatrau cha mitre cha tathā mānāpamānayoḥ | shītoṣhṇasukhaduḥ(hu)kheṣhu samaḥ(s) saṅggavivarjitaḥ || Bha.Gī.12.18 ||</p>
<p>[Samaḥ(sh) shatraucha mitre cha] Pārthā jayāchiyā ṭhāyī | vaiṣhamyāchī vārtā nāhī | ripumitrā dohī | sarisā pāḍu || Jñāne.12.197 || Kā gharichiyā ujiyeḍa karāvā | pārikiyā āṅdhāra pāḍāvā | he neṇechi gā Pāṅḍavā | dīpa jaisā || Jñāne.12.198 || Ĵo khāṅḍāvayā ghāva ghālī | kā lāvaṇī jayāne kelī | doghā ekachi sāṁulī | vrukṣha de jaisā || Jñāne.12.199 || Nā tarī ikṣhudaṅḍu | pāḷitayā goḍu | gāḷitayā kaḍu | nohechi jevī || Jñāne.12.200 || Arimitrī taisā | Arjunā jayā bhāva aisā | [tathā mānāpamānayoḥ] mānāpamānī sarisā | hota ĵāya || Jñāne.12.201 || [Shītoṣhṇasukhaduḥ(hu)kheṣhu samaḥ] Tihī rhutū samāna | jaise kā gagana | taisā ekachi māna | shītoṣhṇī jayā || Jñāne.12.202 || Dakṣhiṇa uttara mārutā | Meru jaisā pāṅḍusutā | taisā sukhaduḥkhaprāptā | madhyastha ĵo || Jñāne.12.203 || Mādhurye chaṅdrikā | sarisī rāyā raṅkā | taisā ĵo sakaḷikā | bhūtā sama || Jñāne.12.204 || Āghaviyā jagā eka | sevya jaise udaka | taise tayāte tinhī loka | kāṅkṣhitī gā || Jñāne.12.205 || [Saṅggavivarjitaḥ] Ĵo sabāhya saṅga | sāṅḍoniyā lāga | ekākī ase āṅga | āṅgī sūnī || Jñāne.12.206 ||</p>
<p>Tulyanindāstutirmaunī santuṣhṭo yena kenachit | aniketaḥ(s) sthiramatirbhaktimānme priyo naraḥ || Bha.Gī.12.19 ||</p>
<p>[Tulyanindāstutiḥ(hi)] Ĵo niṅdete neghe | stutī na shlāghe | ākāshā na lage | lepa jaisā || Jñāne.12.207 || Taise niṅde āṇi stutī | māna karūni eke paṅkti | vichare prāṇavruttī | janī vanī || Jñāne.12.208 || [Maunī] Sācha laṭike donhī | na bole ĵāhalā maunī | ĵo bhogitā unmanī | ārāyenā || Jñāne.12.209 || [Santuṣhṭo yena kenachit] Ĵo yathālābhe saṅtokhe | alābhe na pārukhe | pāuseṅvīṇa na suke | samudra jaisā || Jñāne.12.210 || [Aniketaḥ] Āṇi vāyūsi eke ṭhāyī | biḍhāra jaise nāhī | taisā na dharīcha kahī | āshraya ĵo || Jñāne.12.211 || [Sthiramatiḥ(hi)] Āghavāchi ākāshasthiti | jevi vāyūsi nitya vastī | tevi jagachi vishrāṅti- | sthāna jayā || Jñāne.12.212 || He vishwachi māĵhe ghara | aisī matī jayāchī sthira | kiṅbahunā charāchara | āpaṇa jāhālā || Jñāne.12.213 || [Bhaktimānme priyo naraḥ] Maga yāvarīhī Pārthā | mājhyā bhajanī āsthā | tari tayāte mī māthā | mukuṭa karī || Jñāne.12.214 || Uttamāsi mastaka | khālavije he kāya kautuka | pari māna karitī tīnhī loka | pāyavaṇiyā || Jñāne.12.215 || Tari shraddhāvastūsī ādaru | karitā jāṇije prakāru | ĵarī hoya Shreeguru | sadāshiva || Jñāne.12.216 || Parī he aso ātā | maheshāte vānitā | ātmastutī hotā | saṅchāra ase || Jñāne.12.217 || Yayālāgī he nohe | mhaṇitale ramānāthe | Arjunā mī vāhe | shirī tayāte || Jñāne.12.218 || Je puruṣhārthasiddhī chauthī | gheūni āpuliyā hātī | rigālā bhaktipaṅthī | jagā deta || Jñāne.12.219 || Kaivalyāĉhā adhikārī | mokṣhāchī soḍī bāṅdhī karī | kī jalāchiye parī | taḷavaṭa ghe || Jñāne.12.220 || Mhaṇo gā namaskārū | tayāte āmhī māthā mukuṭa karū | tayāchī ṭāṅcha dharū | hrudayī āmhī || Jñāne.12.221 || Tayāchiyā guṇāṅchī leṇī | levavū āpuliye vāṇī | tayāchī kīrtī shravaṇī | āmhī leū || Jñāne.12.222 || To pāhāvā he ḍohaḷe | mhaṇoni achakṣhūsī maĵa ḍoḷe | hātīṅcheni līlākamaḷe | pūjū tayāte || Jñāne.12.223 || Doṅvarī donī | bhujā ālo gheunī | āliṅgāvayālāgunī | tayāche āṅga || Jñāne.12.224 || Tayā saṅgācheni suravāḍe | maĵa videhā deha dharaṇe ghaḍe | kiṁbahunā āvaḍe | nirupama || Jñāne.12.225 || Teṇeṁsī āmhā maitra | etha kāyase vichitra | pari tayāche charitra | aikatī je || Jñāne.12.226 || Tehī prāṇāparaute | āvaḍatī he nirute | je bhaktacharitrāte | prashaṁsitī || Jñāne.12.227 || Ĵo hā Arjunā sādyaṅta | sāṅgitalā prastuta | bhaktiyoga samasta | yogarūpa || Jñāne.12.228 || Je mī prīti karī | kā manī shirasā dharī | yevaḍhī thorī | jayā sthitiye || Jñāne.12.229 ||</p>
<p>Ye tu dharmyāmrutamidaṁ yathoktaṁ paryupāsate | shraddadhānā matparamā bhaktāste’tīva me priyāḥ(hā) || Bha.Gī.12.20 || Oṁ tatsaditi ShreemadBhagawadgītāsūpaniṣhatsu brahmavidyāyāṁ yogashāstre ShreeKriṣhṇārjunasaṁvāde bhaktiyogo nāma dwādasho’dhyāyaḥ || Bha.Gī.12.puṣhpikā ||</p>
<p>[Ye tu dharmyāmrutamidaṁ] Te he goṣhṭī ramya | amrutadhārā dharmya | karitī pratītigamya | āikoni je || Jñāne.12.230 || [Shraddadhānāḥ(hā)] Taisīchi shraddhecheni ādare | jayāche ṭhāyī vistare | jīvī jayā thāre | je anuṣhṭhitī || Jñāne.12.231 || [Yathoktaṁ paryupāsate] Pari nirūpilī jaisī | taisīcha sthiti mānasī | maga sukṣhetrī jaisī | peraṇī jāhālī || Jñāne.12.232 || [Matparamāḥ(hā)] Pari māte parama karūni | iye arthī prema dharūni | he sarvaswa mānūni | ghetī je pai || Jñāne.12.233 || [Bhaktāste] Pārthā gā jagī | techi bhakta techi yogī | utkaṅṭhā tayāṁlāgī | akhaṅḍa maĵa || Jñāne.12.234 || Te tīrtha te kṣhetra | jagī techi pavitra | bhaktikathesi maitra | jayā puruṣhā || Jñāne.12.235 || [Atīva me priyāḥ(hā)] Āmhī tayāṅche karū dhyāna | te āmuche devatārchana | tevāṅchūni āna | gomaṭe na manū || Jñāne.12.236 || Tayāṅche āmhā vyasana | te āmuche nidhinidhāna | kiṁbahunā samādhāna | te miḷatī tai || Jñāne.12.237 || Pai premaḷāṅchī vārtā | je anuvādatī pāṅḍusutā | te mānū parama devatā | āpulī āmhī || Jñāne.12.238 || Aise nijajanānaṅde | teṇe jagadādikaṅde | bolile mukuṅde | Saṅjayo mhaṇe || Jñāne.12.239 || Rāyā ĵo nirmaḷu | niṣhkalaṅka lokakrupāḷu | sharaṇāgatā snehāḷu | sharaṇya ĵo || Jñāne.12.240 || Pai surasahāyashīḷa | lokalālanalīḷa | praṇatapratipāḷa | kheḷa jayāĉhā || Jñāne.12.241 || Ĵo dharmakīrti dhavaḷa | agādhadātrutwe saraḷa | atuḷa baḷe prabaḷa | baḷibaṅdhana || Jñāne.12.242 || Ĵo bhaktajanavatsaḷa | premaḷajanaprāṅjaḷa | satyasetu sakaḷa | kalānidhi || Jñāne.12.243 || To ShreeKriṣhṇa Vaikuṅṭhīĉhā | chakravartī nijāṅchā | sāṅge yerū daivāchā | āikata ase || Jñāne.12.244 || Ātā yayāvarī | nirūpitī parī | Saṅjay mhaṇe avadhārī | Dhrutarāṣhtrāte || Jñāne.12.245 || Techi rasāḷa kathā | marhāṭiyā pratipathā | āṇijela ātā | avadhāriĵo || Jñāne.12.246 || Jñānadeva mhaṇe tumhī | saṅta voḷagāveti āmhī | he paḍhavile swāmī | Nivruttideve || Jñāne.12.247 ||</p>
<p>Iti ShreeJñānadevavirachitāyāṁ bhāvārthadīpikāyāṁ(n) dwādasho’dhyāyaḥ || 12 || Shloka 20, Ovyā 247.</p>
</section>
</body>
</html>
